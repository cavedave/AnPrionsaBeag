<html>
<body>
<p>Bhain sé píosa fada asam a dhéanamh amach cad as a dtáinig sé.</p>
<p>Cé gur chuir an prionsa beag seo go leor ceisteanna ormsa, ní</p>
<p>thabharfadh sé cluas do mo chuidse ceisteanna ar chor ar bith.</p>
<p>Rudaí a dúirt sé de thaisme a mhínigh an scéal dom de réir a</p>
<p>chéile. Sa dóigh sin, nuair a chonaic sé m'eitleán den chéad uair,</p>
<p>(ní dhéanfaidh mé pictiúr de m'eitleán, tá sé i bhfad róchasta ag</p>
<p>mo leithéid), d'fhiafraigh sé díom:</p>
<p></p>
<p>- Cad é an rud é sin?</p>
<p></p>
<p style="text-align:center"><img alt="" height="332" src=
"0300771h-images/0300771h-12.jpeg" width="237">
</p>
<p>- Ní rud é. Eitlíonn sé. Is eitleán é. M citleán. Agus bhí mé</p>
<p>brodúil as a rá leis go raibh</p>
<p>mé in ann eitilt. Scairt sé a</p>
<p>amach ansin:</p>
<p></p>
<p>- Cad é seo! Ar thit tú as</p>
<p>an spéir?</p>
<p></p>
<p>- Thit, arsa mé féin go</p>
<p>modhúil.</p>
<p></p>
<p>Ó, tá sin an-</p>
<p>ghreannmhar...</p>
<p></p>
<p>Agus lig an prionsa beag</p>
<p>liú breá gáire as a chuir as</p>
<p>domsa go mór. Measaim gur</p>
<p>chóirdodhaoinean mí-ádh</p>
<p>a bhaineann domsa a</p>
<p>ghlacadh dáiríre. Ansin ar</p>
<p>seisean:</p>
<p></p>
<p>- Mar sin, is as an spéir</p>
<p>duitse chomh maith! Cén</p>
<p>pláinéad arb as duit?</p>
<p>Fuair mé tuaileas beag ar an toirt fá dtaobh den rúndiamhair</p>
<p>a bhain leis, agus chuir mé an cheist chuige go grod:</p>
<p></p>
<p>- Is as pláinéad eile duit mar sin?</p>
<p></p>
<p>Ach freagra níor thug sé orm. Bhí sé ag sméideadh a chinn go</p>
<p>séimh agus é ag amharc ar m'eitleán:</p>
<p></p>
<p>-Is cinnte nach dtiocfadh leat teacht ó i bhfad i gcéin aran rud</p>
<p>sin...</p>
<p></p>
<p>Agus tháinig cineál bruadair air a mhair píosa fada. Ansin thóg</p>
<p>sé mo chaora as a phóca agus thosaigh sé ag coimhéad air mar a</p>
<p>bheadh taisce ann.</p>
<p></p>
<p>Tuigfidh sibh chomh tógtha agus a bhí mé leis an méid dá rún</p>
<p>agus a lig sé liom, fá dtaobh de “na pláinéid eile.” Rinne mé</p>
<p>iarracht tuilleadh a fháil amach:</p>
<p></p>
<p>-Cá has duit, a mhaicin bhig? Cá bhfuil an “baile” seo agat? Cá</p>
<p>bhfuil tú ag dul le mo chaora?</p>
<p></p>
<p>D'fhreagair sé mé tar éis bomaite machnaimh:</p>
<p></p>
<p>-An chuid is fearr de faoin chófra a thug tú dom, déanfaidh sé</p>
<p>teach dó san oíche.</p>
<p></p>
<p>-Cinnte. Agus má bhíonn tú i do ghasúr maith, bhéarfaidh mé</p>
<p>téad duit lena ceangal i rith an lae. Agus cuaille fosta.</p>
<p></p>
<p>Bhain sé sin siar as an phrionsa beag, shílfeá:</p>
<p></p>
<p>- Í a cheangal? Nach aisteach an nóiscan é sin!</p>
<p></p>
<p>- Ach mura gceanglaíonn tú í, imeoidh sí léi áit ar bith, agus</p>
<p>rachaidh sí ar seachrán...</p>
<p></p>
<p>Agus lig mo chara beag a sheanscairt gháire arís:</p>
<p></p>
<p>- Ach cén áit a rachadh sí, meas tú!</p>
<p></p>
<p>- Áit ar bith, ag dul i mbéal a cinn....</p>
<p></p>
<p>Ansin arsa an prionsa beag go tromchúiseach:</p>
<p></p>
<p>- Is cuma, tá an áit chomh beag sin agam sa bhaile!</p>
<p></p>
<p>Agus iarracht bheag de chumha air, b'fhéidir, ar seisean.</p>
<p></p>
<p>-Díreach romhatimhbéaldo chinn, ní féidir dul rófhada uilig...</p>
<p></p>
<p></p>
</body>
</html>