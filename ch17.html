<html>
<body>
<p>XVI</p>
<p></p>
<p>Nuair a bhíonn tú arson grinn, is minic a insíonn tú bréigín beag.</p>
<p>Ní raibh an fhírinne ar fad agamsa nuair a bhí mé ag caint fá</p>
<p>dtaobh den lucht lasta lampaí. Tá an baol ann go gcuirfidh mé</p>
<p>daoine amú nach bhfuil eolach ar an phláinéad seo againne. Ní</p>
<p>thógann an cine daonna mórán spáis ar fad ar an Talamh. An dá</p>
<p>mhíle milliún duinc atá ina gcónaí ann, dá mbeadh siad go léir</p>
<p>ina seasamh dlúite lena chéile, mar a bheadh siad ag cruinniú,</p>
<p>thoillfeadh siad gan stró i gcearnóg phoiblí a bheadh fiche míle</p>
<p>ar fhad agus fiche míle ar leithead. D'fhéadfá an cine daonna go</p>
<p>léir a chruachadh le chéilc ar oileáinín beag ar bith de chuid an</p>
<p>Aigéin Chiúin.</p>
<p></p>
<p style="text-align:center"><img alt="" height="202" src=
"0300771h-images/0300771h-30.jpeg" width="250">
</p>
<p>Na daoine fásta, ar ndóigh, ní chreidfidh siad thú. Sileann siad</p>
<p>siúd go dtógann siad cuid mhór spáis. Dar leo féin, tá siad chomh</p>
<p>toirtiúil le crann baobab. Molaigí dóibh mar sin an cuntas a</p>
<p>dhéanamh. Bíonn dúil mhór acu sna figiúirí; taitneoidh sé sin</p>
<p>leo. Ach ná cuirigí bhur gcuid ama féin amú leis an sclábhaíocht</p>
<p>sin. Níl gá leis. Tá muinín agaibh asamsa.</p>
<p></p>
<p>Agus an prionsa beag tagtha ar an Talamh, ba mhór an chúis</p>
<p>iontais dó nach raibh duine ar bith le feiceáil. Bhí eagla ag teacht</p>
<p>air go raibh sé ar an phláinéad contráilte, nuair a chorraigh lúb</p>
<p>a raibh dath na gealaí air sa ghaineamh.</p>
<p></p>
<p>- Oíche mhaith, arsa an prionsa beag ar eagla na heagla.</p>
<p></p>
<p>- Oíche mhaith, arsa an nathair.</p>
<p></p>
<p>-Cén pláinéad abhfuil mé tar éis tuirlingt air? ad fhiafraigh an</p>
<p>prionsa beag.</p>
<p></p>
<p>- Ar an Talamh, san Afraic, a d'fhreagair an nathair.</p>
<p></p>
<p>- Á!...an ea nach bhfuil duine ar bith ar an Talamh mar sin?</p>
<p></p>
<p>- Fásach atá ann anseo. Ní bhíonn duine ar bith sna fásaigh. Tá</p>
<p>an Talamh leathan, a deir an nathair. !</p>
<p></p>
<p>Shuigh an prionsa beag síos ar chloch agus d'amharc sé suas i</p>
<p>dtreo na spéire:</p>
<p></p>
<p>-Níl a fhios agam, ar seisean, an bhfuil na réaltaí lasta suas ionas</p>
<p>gur féidir le gach duine a cheann féin a aimsiú lá éigin. Breathnaigh</p>
<p>mo phláinéad féin. Tá sé díreach os ár gcionn...Ach nach fada i</p>
<p>gcéin uainn atá sé!</p>
<p></p>
<p>- Tá sé go hálainn, arsa an nathair. Cad é a thug anseo thú?</p>

<p style="text-align:center"><img alt="" height="356" src=
"0300771h-images/0300771h-31.jpeg" width="352">
</p>


<p>- Tá deacrachtaí agam le bláithín, arsa an prionsa beag.</p>
<p>- Á! a deir an nathair.</p>
<p>Agus thit a dtost orthu.</p>
<p></p>
<p>- Cá bhfuil na daoine? arsa an prionsa beag as a mhachnamh.</p>
<p>Bíonn sé beagán uaigneach san fhásach.</p>
<p></p>
<p>- Bíonn sé uaigneach i measc daoine fosta, arsa an nathair.</p>
<p></p>
<p>Bhreathnaigh an prionsa beag uirthi tamall fada:</p>
<p></p>
<p>- Is ait an t-ainmhí thú, a deir sé sa deireadh, chomh caol le mo</p>
<p>mhéar...</p>
<p></p>
<p>- Ach is treise mé ná méar rí, arsa an nathair.</p>
<p></p>
<p>Tháinig draothadh gáire ar an phrionsa beag:</p>
<p></p>
<p>-Níl tú chomh láidir sin...Nil crúba fút fiú amháin...Ní thig leat</p>
<p>taisteal fiú amháin...</p>
<p></p>
<p>- Tig liom thú a aistriú níos faide i gcéin ná mar a dhéanfadh</p>
<p>long, arsa an nathair.</p>
<p></p>
<p>Chorn sé é féin thart ar an mhurnán ar an phrionsa beag, mar</p>
<p>a bheadh bráisléad óir ann:</p>
<p></p>
<p>- An té a mbainim leis, fágann ar ais é sa chré as ar tháinig sé,</p>
<p>ar seisean arís. Ach tá tusa íonghlan agus is ó réalta duit...</p>
<p></p>
<p>Níor thug an prionsa beag freagra ar bith air.</p>
<p></p>
<p>- Cuireann tú trua orm, tá tú chomh lag sin, agus tú ar an</p>
<p>Talamh cadránta seo. Tig liom cabhrú leat lá éigin má bhíonn an</p>
<p>iomarca cumha ort i ndiaidh do phláinéid féin. Tig liom...</p>
<p></p>
<p>-Ó, tuigim go maith thú, a deir an prionsa beag, ach cad chuige</p>
<p>a mbíonn tú ag labhairt i ndubhfhocail i gcónaí.</p>
<p></p>
<p>- Tugaim réiteach orthu go léir, arsa an nathair.</p>
<p></p>
<p>Agus thit a dtost orthu arís.</p>
</body>
</html>