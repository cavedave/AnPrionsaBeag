<html>
<body>
<p>An cúigiú lá, a bhuíochas sin leis an chaora arís, léiríodh dom an</p>
<p>rún eile seo de chuid an phrionsa bhig agus an saol a bhí aige.</p>
<p>D'fhiafraigh sé díom go giorraisc gan rabhadh, mar a bheadh sé</p>
<p>tar éis bheith ag machnamh go tostach ar an fhadhb le fada:</p>
<p></p>
<p>- Má itheann caora toir, itheann sí bláthanna fosta?</p>
<p></p>
<p>- Itheann caora gach rud a dtagann sí suas leis.</p>
<p></p>
<p>- Fiú amháin bláthanna a bhfuil dealga acu?</p>
<p></p>
<p>- Is ea, fiú bláthanna a bhfuil dealga acu.</p>
<p></p>
<p>- Na dealga mar sin, cén mhaith atá leo?</p>
<p></p>
<p style="text-align:center"><img alt="" height="211" src=
"0300771h-images/0300771h-19.jpeg" width="193">
</p>
<p>Ní raibh a fhios agam. Bhí mé an-</p>
<p>ghnóthach ag an phointe sin agiarraidh</p>
<p>cnó ar an inneall a scaoileadh a bhí</p>
<p>rótheannta. Bhí mé an-bhuartha mar</p>
<p>bhí an chuma ar an scéal go raibh an</p>
<p>cliseadh seo i m'inneall an-dona, agus</p>
<p>an dóigh a raibh mo chuid uisce inólta</p>
<p>ag dul síos, d'fhág sé eagla mo chraicinn</p>
<p>orm.</p>
<p></p>
<p>- Na dealga, cén mhaith atá leo?</p>
<p></p>
<p>Níor ghnách leis an phrionsa beag</p>
<p>ceist a scaoileadh uaidh nuair a bhí sí</p>
<p>fiafraithe aige. Bhí míchéadfa orm de</p>
<p>bharr an chnó úd, agus dúirt mé</p>
<p>an chéad rud a tháinig isteach i</p>
<p>mo cheann:</p>
<p></p>
<p>- Níl maith ar bith le dealga, is</p>
<p>é drochrún na mbláthanna is cúis</p>
<p>leo!</p>
<p></p>
<p>-O!</p>
<p></p>
<p>Ach tar éis tosta bhig, chaith sé</p>
<p>liom,mara bheadh cineál doichill</p>
<p>air:</p>
<p></p>
<p>- Ní chreidim thú! Tá na</p>
<p>bláthanna leochaileach. Tá siad</p>
<p>saonta. Is cúis mhisnigh dóibh an</p>
<p>rud is lú. Síleann siad go bhfuil</p>
<p>siad scanraitheach lena gcuid</p>
<p>dealg...</p>
<p></p>
<p>Níor thug mé freagra air. Bhí</p>
<p>mé ag rá liom féin ag an bhomaite</p>
<p>sin: “Mura scaoilfidh an cnó seo,</p>
<p></p>
<p>brisfidh mé é le buille den chasúr. ”Chuir an prionsa beag isteach</p>
<p>ar mo mhachnamh arís:</p>
<p></p>
<p>- Agus an dóigh leatsa go bhfuil na bláthanna...?</p>
<p></p>
<p>- Ní hea! Ní hea! Ní dóigh liom rud ar bith! Dúirt mé an chéad</p>
<p>rud a tháinig i mo cheann. Tá rudaí tromchúiseacha ar m'intinn</p>
<p>agam!</p>
<p></p>
<p>D'amharc sé orm agus alltacht air.</p>
<p></p>
<p>- Rudaí tromchúiseacha!</p>
<p></p>
<p>Bhí mé ansin os a chomhair, mo chasúr i mo lámh, agus mo</p>
<p>mhéara dubh le hola,agus mé cromtha anuas ar rud a shíl sé a bhí</p>
<p>míofar amach agus amach.</p>
<p></p>
<p>Tá tú ag caint ar nós na ndaoine fásta!</p>
<p></p>
<p>Chuir sin beagán náire orm.Ach lean sé leis go míthrócaireach:</p>
<p></p>
<p>- Meascann tú gach rud...cuireann tú gach rud trína chéile!</p>
<p></p>
<p>Bhí sé an-chorraithe dáiríre. Bhí a chuid gruaige órbhuí ar</p>
<p>foluain le gaoth aige:</p>
<p></p>
<p>- Tá pláinéad ar eolas agam a bhfuil bodach ina chónaí air agus</p>
<p>aghaidh lasánta air. Níor bholaigh sé de bhláth riamh. Níor</p>
<p>bhreathnaigh sé ar réalta riamh. Ní raibh grá aige d'aon duine</p>
<p>riamh. Ní dhearna sé riamh ach suimeanna. Agus bíonn sé ag rá</p>
<p>ó mhaidin go hoíche cosúil leatsa: “Is duine tromchúiseach mé!</p>
<p>Is duine tromchúiseach mé!” agus é i mborr le mórchúis. Ach ní</p>
<p>duine atá ann, beacán is ea é.</p>
<p></p>
<p>- Cad é?</p>
<p></p>
<p>- Beacán.</p>
<p></p>
<p>Bhí an prionsa beag bán san aghaidh le fearg faoi seo</p>
<p></p>
<p>- Tá na bláthanna ag déanamh dealg leis na milliúin de</p>
<p>bhlianta. Ina dhiaidh sin, tá na caoirigh ag ithe na mbláthanna</p>
<p>leis na milliúin de bhlianta. Agus dar leat nach den tromchúis é</p>
<p>féacháil lena thuigbheáil cad chuige a gcuireann siad de stró</p>
<p>orthu féin dealga a dhéanamh nach bhfuil maith ar bith leo? Ní</p>
<p>rud tábhachtach é cogadh na gcaorach agus na mbláthanna? Ní</p>
<p>dóigh leat go bhfuil sé níos tábhachtaí agus níos tromchúisí ná na</p>
<p>suimeanna ag bodach na gnúise lasánta? Agus má tá bláithín ar</p>
<p>eolas agamsa nach bhfuil le fáil in aon áit eile sa chruinne ach ar</p>
<p>mo phláinéadsa amháin, agus más féidir le do chaora bheag é a</p>
<p>scrios maidin éigin d'aon ghreim amháin, gan a thuigbhéail cad</p>
<p>é atá déanta aici, an ea nach bhfuil sé sin tábhachtach?</p>
<p></p>
<p>Las sé san aghaidh, agus lean air:</p>
<p></p>
<p>- Má tá grá ag duine do bhláth nach bhfuil ach aon sampla</p>
<p>amháin de ann arfud na milliún agus na milliún de réaltaí, is leor</p>
<p>sin le haoibhneas a chur air agus é ag breathnú orthu. Deir sé leis</p>
<p>féin: “Tá mo bhláithín amuigh ansin áit éigin...” Ach má alpann</p>
<p>an chaora an bláth, is ionann sin aige agus dá múchfaí de phreab</p>
<p>na réaltaí go léir. Agus níl sé sin tábhachtach!</p>
<p></p>
<p>Ní raibh sé in ann a thuilleadh a rá. Agus thosaigh sé ag gol go</p>
<p>géar goirt. Bhí an oíche ann. Bhí mo chuid uirlisí fágtha uaim</p>
<p>agam. Bhí mé beag beann ar mo chasúr, ar mo chnó, ar an tart</p>
<p>agus ar an bhás. Bhí ar réalta áirithe, ar phláinéad, mo cheann</p>
<p>féin, an Talamh, bhí prionsa beag ann a raibh sólás de dhíth air.</p>
<p>Theann mé le m'ucht é. Thosaigh mé á luascadh. Deirinn leis:</p>
<p>“Níl baol ar bith ar an bhláithín a bhfuil grá agat dó...Líneoidh mé</p>
<p>mantóg agus cuirfimid ar an chaoraí...Líneoidh més ciath chosanta</p>
<p>don bhláth...Déanfaidh mé.  Ní raibh a fhios agam cad é a</p>
<p>déarfainn. Mhothaigh mé an-tútach. Ní raibh a fhios agam cad é</p>
<p>mar a dhéanfainn teagmháil leis, cén áit a dtiocfainn suas leis. Is</p>
<p>tír an-diamhrach í tír na ndeor.</p>
</body>
</html>