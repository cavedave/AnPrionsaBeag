<html>
<body>
<p>XIII</p>
<p></p>
<p>An ceathrú pláinéad, ba le fear gnó é. Bhí sé chomh gnóthach sin</p>
<p>nár thóg sé a cheann fiú amháin nuair a tháinig an prionsa beag.</p>
<p>- Dia duit, ar seisean leis. Tá do thoitín múchta.</p>
<p>-A trí agus a dó, sin a cúig déag. Dia agus Muire duit. A cúig</p>
<p>déag agus a seacht, sin fiche a dó. Fiche a dó agus a sé, fiche a</p>
<p></p>
<p style="text-align:center"><img alt="" height="287" src=
"0300771h-images/0300771h-04.gif" width="372">
</p>
<p></p>
<p>hocht. Níl an t-am agam é a lasadh. Fiche asé agus a cúig, tríocha</p>
<p>a haon. Sea! Déanann sé sin cúig chéad agus milliúin amháin, sé</p>
<p>chéad fiche a dó míle, seacht gcéad tríocha a haon.</p>
<p></p>
<p>- Cúig chéad milliún de cén rud?</p>
<p></p>
<p>-É, an bhfuil tú ansin go fóill? Cúig chéad agus milliún amháin</p>
<p>de...Níl a fhios agam... Tá an oiread sin le déanamh agam! Is duine</p>
<p>dáiríre mise, ní chaithim mo chuid ama le scafóid! A dó agus a</p>
<p>cúig, sin a seacht...</p>
<p></p>
<p>-Cúig chéad milliún de cén rud? arsa an prionsa beag arís, mar</p>
<p>níor nós leis ceist ar bith a thabhairt suas ón uaira bhí sí fiafraithe</p>
<p>aige.</p>
<p></p>
<p>Thóg an fear gnó a cheann:</p>
<p></p>
<p>- Tá méi mo chónaí ar an phláinéad seo le ceithre bliana déag</p>
<p></p>
<p></p>
<p>agus dhá scór agus níor cuireadh isteach orm ach trí huaire. An</p>
<p>chéad uair, dhá bhliain agus fiche ó shin, priompallán a thit</p>
<p>anuas, níl a fhios agam faoi Dhia cá has ar tháinig sé. Bhí tormán</p>
<p>millteanach á dhéanamh aige, agus chuaigh mé amú trí huaire i</p>
<p>mo chuntas. An dara huair, bhí sé sin aon bhliain déag ó shin,</p>
<p>taom scoilteachaa bhuail mé. Ní dhéanaim go leoraclaíochta. Níl</p>
<p>an t-am agam le bheith ag spaisteoireacht thart. Is duine dáirire</p>
<p>mise. An tríú huair, seo anois é! Mar a bhí mé ag rá cúig chéad</p>
<p>milliún.....</p>
<p></p>
<p>- Milliúin de cén rud?</p>
<p></p>
<p>Thuig an fear gnó nach raibh dóchas ar bith go ligfí dó.</p>
<p></p>
<p>- Milliúin de na rudaí beaga sin a bhíonn le feiceáil sa spéir</p>
<p>anois agus arís.</p>
<p></p>
<p>- Míoltóga?</p>
<p></p>
<p>- Ní hea maise, rudaí beaga lonracha.</p>
<p></p>
<p>- Beacha?</p>
<p></p>
<p>- Ní hea ar chor ar bith. Rudaí beaga óir a chuireann leisceoirí</p>
<p>ag aislingíocht. Ach is duine dáiríre misc. Níl an t-am agam le</p>
<p>bheith ag aislingíocht.</p>
<p></p>
<p>- Á, réaltaí?</p>
<p></p>
<p>- Sin é go díreach. Réaltaí.</p>
<p></p>
<p>- Agus cad é a dhéanann tú le cúig chéad milliún de réaltaí?</p>
<p></p>
<p>- Cúig chéad agus milliún amháin, sé chéad fiche a dó míle,</p>
<p>seacht gcéad tríocha a haon. Is duine dáiríre mise,is duine cruinn</p>
<p>beacht mé.</p>
<p></p>
<p>- Agus cad é a dhéanann tú leis na réaltaí seo?</p>
<p></p>
<p>- Cad é a dhéanaim leo?</p>
<p></p>
<p>- Is ea.</p>
<p></p>
<p>- Dada. Tá seilbh agam orthu.</p>
<p></p>
<p>- Tá seilbh agat ar na réaltaí?</p>
<p></p>
<p>- Tá.</p>
<p></p>
<p>- Ach chonaic mé rí cheana agus...</p>
<p></p>
<p style="text-align:center"><img alt="" src=
"0300771h-images/0300771h-44.jpeg">
</p>
<p>-Ní bhíonn seilbh ag ríthe. Bíonn siad ag 'rialú' ar rudaí. Tá sé</p>
<p>sin difriúil ar fad.</p>
<p></p>
<p>- Agus cén mhaith duit seilbh bheith agat ar na réaltaí?</p>
<p></p>
<p>- Déanann sé saibhir mé.</p>
<p></p>
<p>- Agus cén mhaith duit bheith saibhir?</p>
<p></p>
<p>- Chun réaltaí eile a cheannach, má tá fáil orthu.</p>
<p></p>
<p>Arsa an prionsa beag leis féin, sin é an cineál cainte a chuala mé</p>
<p>ag an fhear meisce.</p>
<p></p>
<p>Ina dhiaidh sin féin, d'fhiafraigh sé cúpla ceist eile.</p>
<p></p>
<p>- Cad é mar is féidir seilbh bheith agat ar na réaltaí?</p>
<p></p>
<p>- Cé leis iad? arsa an fear gnó go cantalach.</p>
<p></p>
<p>- Níl a fhios agam. Le duine ar bith.</p>
<p></p>
<p>- Is liomsa iad mar sin, mar is mise a smaoinigh air ar dtús.</p>
<p></p>
<p>- Agus is leor sin?</p>
<p></p>
<p>- Cinnte dearfa. Nuair a thagann tú ar sheoid nach le duine ar</p>
<p>bith é, is leatsa í. Nuair a thagann tú ar oileán nach le duine ar bith</p>
<p>é, is leatsa é. Nuair is tú is túisce a smaoinigh ar rud, faigheann tú</p>
<p>paitinn ir:isleatsa é. Agus tá seilbh agamsa ar na réaltaí, mar níor</p>
<p>smaoinigh duine ar bith romhamsa ar sheilbh a ghlacadh orthu.</p>
<p></p>
<p>-Is fíor sin, arsa an prionsa beag. Ach cad é a dhéanann tú leo?</p>
<p></p>
<p>- Déanaim bainistíocht orthu. Déanaim iad a chuntas agus a</p>
<p>athchuntas, arsa an fear gnó. Tá sé deacair. Ach is duine an-</p>
<p>dáiríre mé!</p>
<p></p>
<p>Ní raibh an prionsa beag sásta go fóill.</p>
<p></p>
<p>- Maise anois, má tá scairf i mo sheilbh, féadaim i a chur thart</p>
<p>ar mo mhuineál agus í a thabhairt liom. Má tá bláth i mo sheilbh</p>
<p>agam, féadaim mo bhláth a stoitheadh agus a thabhairt liom. Ach</p>
<p>ní féidir leatsa na réaltaí a stoitheadh!</p>
<p></p>
<p>- Ní féidir, ach féadaim iad a chur sa bhanc.</p>
<p></p>
<p>- Cad is ciall leis sin?</p>
<p></p>
<p>-Is é is ciall leis sin go scríobhaim uimhir mo chuid réaltaí ar</p>
<p>phíosa beag páipéir. Agus ansin cuirim an páipéar faoi ghlas i</p>
<p>dtarraiceán.</p>
<p></p>
<p>- Agus an é sin an méid?</p>
<p></p>
<p>- An ea nach leor é?</p>
<p></p>
<p>Tá sin greannmhar, a bhí an prionsa beag ag rá leis féin. Tá sé</p>
<p>cineál fileata. Ach níl sé ródháirírc.</p>
<p></p>
<p>An tuairim a bhí ag an phrionsa beag faoi rudaí dáiríre, bhí st</p>
<p>an-difriúil ó thuairim na ndaoine fásta.</p>
<p></p>
<p>- Maise anois, ar seisean arís, tá bláth agam agus cuirim uisce</p>
<p>leis gach lá. Tá trí bholcán agam agus réitím iad amach gach</p>
<p>seachtain. Mar réitím an ceann suanach fosta. Ní bheadh a fhios</p>
<p>agat choíche. Déanann sé leas mo chuid bolcán, agus déanann sé</p>
<p>leas mo bhláthanna, go bhfuil seilbh agam orthu. Ach ní dhéanann</p>
<p>tusa leas na réaltaí...</p>
<p></p>
<p>D'oscail an fear gnó a bhéal, ach níor tháinig freagra ar bith</p>
<p>leis, agus d'imigh an prionsa beag leis.</p>
<p></p>
<p>Tá na daoinc fásta thar a bheith ait, cinnte, a deireadh sé go</p>
<p>macánta leis féin le linn an turais.</p>
<p></p>
</body>
</html>