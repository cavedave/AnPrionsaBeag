<html>
<body>
<p>Bhí an cúigiú pláinéad an-aisteach. Bhí sé ar an cheann ba lú</p>
<p>díobh go léir. Bbhí díreach áit go leor ann fá choinne lampa sráide</p>
<p>agus fear lasta lampaí. Ní fhéadfadh an prionsa beaga dhéanamh</p>
<p>amach cén mhaith a bhí le lampa sráide agus fear lasta lampaí</p>
<p>amuigh ansin sna spéarthaí, ar phláinéad nach raibh cónaí ná</p>
<p>daoine air. Ach dá ainneoin sin dúirt sé leis féin:</p>
<p></p>
<p>- B'fhéidir go bhfuil an fear úd áiféiseach. Ach níl sé chomh</p>
<p>háiféiseach leis an rí, nó le fear na mórchúise, nó an fear gnó nó</p>
<p>an meisceoir.</p>
<p></p>
<p>Ar a laghad tá ciall lena chuid oibre. Nuair a lasann sé an lampa</p>
<p>sin aige, tá sé mar a bheadh réalta úr á múscailt aige, nó bláth.</p>
<p>Nuair a mhúchann sé an lampa, cuirtear an bláth nó an réalta a</p>
<p>chodladh. Is ceird álainn í sin. Agus ceird úsáideach 1 gceart í ós</p>
<p>ceird álainn í.</p>
<p></p>
<p>Nuair a thuirling sé ar an phláinéad, bheannaigh sé go</p>
<p>hómósach d'fhear an lampa.</p>
<p></p>
<p>- Go mbeannaí Dia duit. Cad chuige ar mhúch tú do lampa</p>
<p>ansin?</p>
<p></p>
<p>- Sin é an t-ordú, arsa fear an lampa. Lá maith agat.</p>
<p></p>
<p>- Cén t-ordú é sin?</p>
<p></p>
<p>-Mo lampa a mhúchadh. Oíche mhaith agat. Agus las sé é arís.</p>
<p></p>
<p>- Ach cad chuige ar las tú é anois?</p>
<p></p>
<p>- Sin é an t-ordú, arsa fear an lampa.</p>
<p></p>
<p>- Ní thuigim, a deir an prionsa beag.</p>
<p></p>
<p>- Níl tuigbheáil ar bith ann, arsa fear an lampa. Is é an t-ordú an</p>
<p>t-ordú. Lá maith agat.</p>
<p></p>
<p>Agus mhúch sé an lampa.</p>
<p></p>
<p style="text-align:center"><img alt="" height="297" src=
"0300771h-images/0300771h-28.jpeg" width="307">
</p>
<p></p>
<p>Ansin chuimil sé a éadan le ciarsúra raibh muileataí dearga air.</p>
<p></p>
<p>- Is millteanach an cheird seo atá agam. Bhí sí le ciall sna</p>
<p>seanlaethanta. Mhúchainn ar maidin agus lasainn tráthnóna. Bhí</p>
<p>an chuid eile den lá agam le mo scíth a ligean, agus an chuid eile</p>
<p>den oíche chun codlata...</p>
<p></p>
<p>- Agus idir an dá linn athraíodh an t-ordú?</p>
<p></p>
<p>- Níor athraíodh an t-ordú, a deir fear an lampa. Sin é díreach</p>
<p>an fhadhb! Ó bhliain go bliain tá an pláinéad ag casadh níos gasta,</p>
<p>agus níor athraíodh an t-ordú!</p>
<p></p>
<p>- Cad chuige a bhfuil tú? arsa an prionsa beag.</p>
<p></p>
<p>- Chuige seo atá mé go bhfuil sé ag casadh uair sa nóiméad</p>
<p>anois, agus níl meandar scíthe agam níos mó. Bím ag lasadh agus</p>
<p>ag múchadh uair amháin sa nóiméad!</p>
<p></p>
<p>- Tá sin greannmhar! Na laethanta anseo ní mhaireann siad</p>
<p>ach nóiméad!</p>
<p></p>
<p>- Níl sé greannmhar ar chor ar bith, a deir fear an lampa.</p>
<p>Táimid ag caint anseo le mí cheana féin.</p>
<p></p>
<p>- Le mí?</p>
<p></p>
<p>- Is ea. Tríocha nóiméad. Tríocha lá! Oíche mhaith.</p>
<p></p>
<p>Agus las sé an lampa arís.</p>
<p></p>
<p>D'amharc an prionsa beag air agus ba ghreann leis fear seo an</p>
<p>lampa a bhí chomh dílis sin don ordú a fuair sé. Chuimhnigh sé</p>
<p>ar dhul faoi na gréine agus ar an dóigh a dtéadh sé ar a lorg, ag</p>
<p>bogadh a chathaoireach. Ba mhaith leis cuidiú lena chara:</p>
<p></p>
<p>-Bhfuil fhios agat...tá afhios agamsa bealach le do scíth a ligean</p>
<p>nuair is maith leat...</p>
<p></p>
<p>- Is maith liom sin i gcónaí, a deir fear an lampa.</p>
<p></p>
<p>Mar is féidir bheith dílis agus leisciúil san aon am amháin.</p>
<p></p>
<p>Lean an prionsa beag ar aghaidh:</p>
<p></p>
<p>- An pláinéad seo agat, trí choiscéim agus tá a chuairt tugtha</p>
<p>agat. Nílle déanamh agat ach siúl mall go leor le fanacht sa ghrian</p>
<p>i gcónaí. Nuair a ba mhaith leat do scíth a ligean, téann tú ag</p>
<p></p>
<p></p>
<p>siúl...agus mairfidh an lá chomh fada agus is maith leat.</p>
<p>Níl mé mórán níos faide chun cinn, arsa fear an lampa. Is é is</p>
<p>maith liomsa sa saol mo chodladh a dhéanamh.</p>
<p>- Ní maith mar a tharla, arsa an prionsa beag.</p>
<p>Ní maith mar a tharla, a deir fear an lampa. Lá maith agat.</p>
<p>Agus mhúch sé an lampa.</p>
<p>An fear sin anois, a dúirt an prionsa beag leis féin agus é ag dul</p>
<p>i mbun a aistir arís, bheadh an chuid eile acu ag caitheamh anuas</p>
<p>air, an rí, fear na mórchúise, an meisceoir, an fear gnó. Ina</p>
<p>dhiaidh sin, is é an t-aon duine acu é nach ábhar magaidh liom é.</p>
<p>Is é an fáth atá leis, b'fhéidir, gur spéis leis rud éigin seachas é féin.</p>
<p></p>
<p>Lig sé osna aiféala as, agus dúirt leis féin arís:</p>
<p></p>
<p>- Sin é an t-aon duine acu a bhféadfainn cara a dhéanamh as.</p>
<p>Ach tá an pláinéad sin aige róbheag dáiríre. Níl slí ann do bheirt...</p>
<p></p>

<p>Is é an rud nár theastaigh ón phrionsa beag a admháil, go raibh</p>
<p>caitheamh aige i ndiaidh an phláinéid sin an tsonais, mar go raibh</p>
<p>dul faoi na gréine le feiceáil ann míle ceithre chéad agus daichead</p>
<p>uair gach fiche a ceathair uair an chloig!</p>
</body>
</html>
