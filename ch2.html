<html>
<body>
<p>Chaith mé mo shaol i m'aonar marsin, gan duine ar bith agam le</p>
<p>mo chaint a dhéanamh leis dáiríre, go dtí an la a tháinig mé anuas</p>
<p>i ngaineamhlachan tSahára. Rud éigin a bhris in inneall m'eitleáin.</p>
<p>Agus ó tharla nach raibh meicneoir liom, ná paisinéirí, thug mé</p>
<p>faoin rud a chóiriú ar mo chonlán féin, cé go raibh sé deacair.</p>
<p>Ceist beatha nó báis a bhí ann dom. Is ar éigean a bhí a oiread</p>
<p>uisce agam agus a choinneodh ag ól mé go ceann ocht lá.</p>
<p></p>
<p>An chéad oíche mar sin chuaigh méa chodladh ar an ghaineamh</p>
<p>mile míle ar shiúl ó chónaí daonna. Bhí mé chomh scartha amach</p>
<p></p>
<p>le duine ar briseadh a long agus é ar rafta i lár na farraige móire.</p>
<p>Samhlaigí daoibh féin marsin an t-ionadh a bhí orm, ag breacadh</p>
<p>an lae, nuair a mhúscail glór beag aisteach mé. Séard a dúirtsé...</p>
<p></p>
<p>- Le do thoil, déan pictiúr de chaora dom!</p>
<p></p>
<p>- Cad é?</p>
<p></p>
<p>- Déan pictiúr de chaora dom...</p>
<p></p>
<p>Léim mé i mo sheasamh mar a bhuailfí le splanc tintrí mé.</p>
<p>Chuimil mé mo shúile go maith. Bhreathnaigh mé go maith. Agus</p>
<p>chonaic mé firín beag saoithiúil amach agus amach agus é ag</p>
<p>amharc orm go stuama. Seo thall an phortráid is fearr dár éirigh</p>
<p>liom a dhéanamh de, níos moille. Ach ar ndóigh níl mo phictiúr</p>
<p>baol ar bheith chomh halainn leis féin. Ní ormsa atá an locht.</p>
<p>Chuir na daoine móra beaguchtach orm maidir le bheith i mo</p>
<p>phéintéir, nuair a bhí mé sé bliana d'aois, agus níorfhoghlaim mé</p>
<p>le haon rud a líniú, seachas boanna dúnta agus boanna oscailte.</p>
<p></p>
<p style="text-align:center"><img alt="" height="395" src=
"0300771h-images/0300771h-08.jpeg" width="386">
</p>

<p>Mar sin, d'amharc mé ar an bhfís seo romham agus mo dhá</p>
<p>shúil ar bior le hiontas. Ná déanaigí dearmad go raibh mé míle</p>
<p>míle ar shiúl ó aon chónaí daoine. Ina dhiaidh sin, níor amharc</p>
<p>an firín seo agam mar a bheadh sé ar seachrán, ná marbh</p>
<p>tuirseach, ná stiúgtha leis an ocras, ná spalptha le tart, ná eagla a</p>
<p>chraicinn bheith air. Ní raibh cuma dá laghad air gur páiste é a</p>
<p>bhí caillte sa bhfásach, míle mile ó aon chónaí daoine. Nuair a</p>
<p>tháinig an chaint chugam ar deireadh, arsa mise leis:</p>
<p></p>
<p>- Ach...cad atá ar siúl agat anseo?</p>
<p></p>
<p>Agus ar seisean liom arís, go bog íseal, mar a bheadh sé an-</p>
<p>dáirire faoin rud:</p>
<p></p>
<p>- Le do thoil, déan pictiúr de chaora dom...</p>
<p></p>
<p>Nuair a bhíonn cúrsaí chomh diamhrach sin, ní bheadh sé de</p>
<p>dhánaíocht ionat gan rud a dhéanamh air. Cuma cé chomh</p>
<p>hamaideach agus a bhí se, dar liom míle míle ar shiúl ó aon</p>
<p>chónaí daoine agus mé i mbaol báis, tharraing mé amach as mo</p>
<p>phóca duille pháipéir agus peann casa.</p>
<p></p>
<p style="text-align:center"><img alt="" height="120" src=
"0300771h-images/0300771h-09.jpeg" width="162">
</p>

<p style="text-align:center"><img alt="" height="121" src=
"0300771h-images/0300771h-01.gif" width="135">
</p>
<p></p>
<p></p>
<p>Ach ansin chuimhnigh mé gurb</p>
<p>iad na rudaí is mó a bhí foghlamtha</p>
<p>agam tíreolas, stair, uimhríocht agus</p>
<p>gramadach agus dúirt mé leis an</p>
<p>bhfirín beag (agus beagán</p>
<p>drochspionn orm) nach raibh mé in</p>
<p>ann líníocht a dhéanamh.</p>
<p>D'fhreagair sé:</p>
<p></p>
<p>- Is cuma sin. Déan pictiúr de</p>
<p></p>
<p>chaora dom.</p>
<p></p>
<p>Ó tharla nach ndearna mé pictiúr</p>
<p style="text-align:center"><img alt="" height="119" src=
"0300771h-images/0300771h-10.jpeg" width="116">
</p>
<p>de chaora riamh, tharraing mé arís</p>
<p>ceann den dá phictiúr a bhí ar mo</p>
<p>chumas. An boa dúnta. Agus bhí mo</p>
<p>sháith iontais orm nuair a thug an</p>
<p>firín seo de fhreagra orm:</p>
<p></p>
<p>- Ní hea! Ní hea! Ní eilifint taobh</p>
<p>istigh de bhoa atá de dhíth orm. Bíonn</p>
<p>boa an-dainséarach agus tá an eilifint</p>
<p>an-amscaí. Áit an-bheag atá agam sa</p>
<p>bhaile. Caora atá uaim. Déan pictiúr de chaora dom.</p>
<p></p>
<p>Mar sin, thosaigh mé ag tarraingt.</p>
<p></p>
<p>D'amharc sé go cúramach orm, agus ansin:</p>
<p></p>
<p>- Ní hea! Tá an ceann sin tinn. Déan ceann ceile.</p>
<p></p>
<p>Tharraing mé liom:</p>
<p></p>

<p style="text-align:center"><img alt="" height="106" src=
"0300771h-images/0300771h-11.jpeg" width="210">
</p>
<p>Tháinig aoibh an gháire ar mo</p>
<p>chara beag, go caoin cneasta.</p>
<p></p>
<p>-An bhfeiceann tú...ní caora é sin,</p>
<p>is reithe é sin, is reithe é. Tá adharca</p>
<p>air...</p>
<p></p>
<p>Rinne mé mo líníocht arís:</p>
<p></p>
<p>Ach ní ghlacfadh séleis, ach oiread</p>
<p></p>
<p></p>
<p>leis na cinn roimhe.</p>
<p>- Tá an ceann sin róshean. Caora atá uaim a mhairfeas i bhfad.</p>
<p>Ag an phointe sin, agus mé i ndeireadh na foighde, mar bhí</p>
<p>deifir orm chun m'inneall a bhaint dá chéile, bhreac mé síos an</p>
<p>pictiúr seo:</p>
<p><picture></p>
<p>Agus dúirt mé suas leis:</p>
<p></p>
<p>- Sin é an cófra. An chaora atá uait, tá sí istigh ann.</p>
<p></p>
<p>Ach ba mhór an t-iontas a bhí orm nuair a tháinig loinnir sna</p>
<p>súile ag an mheasúnóir beag seo agam:</p>
<p></p>
<p>- Sin é díreach mar a theastaigh uaim. Meas tú an mbeadh</p>
<p>mórán féir de dhíth ar an chaora seo?</p>
<p></p>
<p>- Cad chuige?</p>
<p></p>
<p>- Mar nach bhfuil ach áit an-bheag agam sa bhaile.</p>
<p></p>
<p>- Beidh sé mór go leor cinnte. Caora an-bheag a thug mé duit.</p>
<p></p>
<p>Chlaon sé a cheann i dtreo an phictiúir:</p>
<p></p>
<p>- Níl sí chomh beag sin uilig... Féach! Tá sí ina codladh...</p>
<p></p>
<p>Agus is mar sin a chuir mé aithne ar an phrionsa beag.</p>
</body>
</html>