<html>
<body>
<p>Is í áit a raibh sé réigiún na n-astaróideach 325, 326, 327, 328, 329</p>
<p>agus 3350. Chuir sé tús lena aistear mar sin trí chuairt a thabhairt</p>
<p>orthu siúd ar lorg gnó a choinneodh ag imeacht é agus a</p>
<p>dhéanamh foghlama.</p>
<p></p>
<p>An chéad cheann acu, bhí rí ina chónaí ann. Bhí an rí seo in</p>
<p></p>
<p></p>
<p>éide chorcra agus eirmín, agus é ina shuí ar rí chathaoir a bhí an-</p>
<p>simplí ach maorga san am céanna.</p>
<p></p>
<p>- Á, seo chugam íochtarán, arsa an rí in ard a chinn chomh</p>
<p>luath agus a leag sé súil ar an phrionsa beag.</p>
<p></p>
<p>Agus bhí an prionsa beag ag fiafraí de féin:</p>
<p></p>
<p>- Cén dóigh a bhfuil aithne aige orm nuair nach bhfaca sé mé</p>
<p>riamh cheana?</p>
<p></p>
<p>Ní raibh a fhios aige gurb áit an-simplí an domhan darle ríthe.</p>
<p>Is íochtarán, dar leo, gach aon duine.</p>
<p></p>
<p>- Gabh anseo go bhfeice mé níos fearr thú, arsa an rí leis, agus</p>
<p>bród mór air go raibh sé ina rí ar dhuine éigin sa deireadh.</p>
<p></p>
<p>Bhreathnaigh an prionsa beag ina thimpeall ag lorg áit le sui</p>
<p>síos, ach bhí an pláinéad ar fad clúdaithe leis an bhrat álainn</p>
<p>eirmín. D'fhan sé ina sheasamh mar sin, agus ó tharla go raibh sé</p>
<p>tuirseach, rinne sé meánfach.</p>
<p></p>
<p>-Tá sé i gcoinne béasaíoch ta meánfach a dhéanamh i láthair rí,</p>
<p>a deir an rí leis. Crosaim ort é.</p>
<p></p>
<p>- Ní thig liom gan a dhéanamh, arsa an pionsa beag agus</p>
<p>cearthaí air. Tá mé i ndiaidh turas fada a chur díom agus ní</p>
<p>bhfuair mé codladh na hoiche...</p>
<p></p>
<p>-Maith go leor, arsa an rí, ordaim duit meánfach a dhéanamh.</p>
<p>Ní fhaca mé duine ag meánfach leis na cianta cairbreacha. Is</p>
<p>iontach an rud é, dar liom, meánfach. Seo! Déan meánfach eile.</p>
<p>Sin ordú.</p>
<p></p>
<p>-Cuireann sé sin faitíos orm...ní féidir liom níos mó...a deir an</p>
<p>prionsa beag, agus lasadh ina ghnúis.</p>
<p></p>
<p>- Hum, hum! a d'fhreagair an rí. Más mar sin atá, ordaim duit</p>
<p>meánfach seal agus seal eile...</p>
<p></p>
<p>Tháinig briotaireacht ar a chaint mar a bheadh rud éigin á</p>
<p>chrá.</p>
<p></p>
<p>Óir ba mhórleis an rí i ndeireadh na dála go mbeadh ómós ag</p>
<p>dul dá údarás. Ní thiocfadh leis cur suas le heasumhlaíocht. Rí a</p>
<p></p>
<p style="text-align:center"><img alt="" height="339" src=
"0300771h-images/0300771h-26.jpeg" width="214">
</p>
<p>bhí ann nach raibh teorainn lena chumhacht. Ach ó tharla gur rí</p>
<p>an-chneasta a bhí ann, ní thugadh sé uaidh ach orduithe réasúnta.</p>
<p></p>
<p>“Dá n-ordóinnse,” a deireadh sé go minic “dá n-ordóinnse do</p>
<p>ghinearál de mo chuid é féin a thiontú ina éan mara agus dá</p>
<p>mb'ea nach ndéanfadh sé rud orm, ní ar an ghinearál a bheadh</p>
<p>an locht. Is ormsa a bheadh an locht.”</p>
<p></p>
<p>- An bhfuil cead agam suí síos? a d'fhiafraigh an prionsa beag</p>
<p>go faiteach.</p>
<p></p>
<p>-Ordaím duit suí síos, a d'fhreagair an rí; ag tarraingt binn dá</p>
<p>bhrat eirmín chuige féin go maorga.</p>
<p></p>
<p>Ach bhí an prionsa beag ag déanamh iontais.</p>
<p></p>
<p>Pláinéad beag bídeach a bhí ann. Cad é a bhí á rialú ag an rí ar</p>
<p>chor ar bith?</p>
<p></p>
<p>-A rí uasail, a dúirtsé...gabhaim pardún agat as an cheist a chur</p>
<p>Ort...</p>
<p></p>
<p>- Ordaím duit ceist a chur orm, arsa an rí go tapa.</p>
<p></p>
<p>- A rí uasail, cad é atá á rialú agat?</p>
<p></p>
<p>- Gach rud, arsa an rí go mín macánta.</p>
<p></p>
<p>- Gach rud?</p>
<p></p>
<p>Le comhartha beag dá lámh thaispeáin an rí a phláinéad féin,</p>
<p>na pláinéid eile agus na réaltaí.</p>
<p></p>
<p>- Gach rud ar fad? arsa an prionsa beag.</p>
<p></p>
<p>- Gach rud ar fad...a d'fhreagair an rí.</p>
<p></p>
<p>Óir ní hé amháin nach raibh teorainn lena chumhacht mar rí,</p>
<p>ní raibh críoch lena chumhacht ach oiread.</p>
<p></p>
<p>- Agus tá na réaltaí ag géilleadh duit?</p>
<p></p>
<p>- Cinnte dearfa, arsa an rí leis. Géilleann siad ar an toirt. Ní</p>
<p>chuirim suas le míréir.</p>
<p></p>
<p>A leithéid sin de chumhacht, chuir sé ardiontas ar an phrionsa</p>
<p>beag. Dá mbeadh a leithéid aige féin, d'fhéadfadh sé an ghrian a</p>
<p>fheiceáil ag dul faoi, chan daichead a ceathair uair amháin, ach</p>
<p>seachtó a dó, nó céad fiú, nó b'fhéidir dhá chéad, gan oiread agus</p>
<p>a chathaoir a bhogadh! Mhothaigh sé cumha ag teacht air nuair</p>
<p>a chuimhnigh sé ar a phláinéad beag féin agus é fágtha ina</p>
<p>dhiaidh aige; mar sin fuair sé de chroí gar a iarraidh ar an rí:</p>
<p></p>
<p>-Ba mhaith liom an ghrian a fheiceáil ag dul faoi. Más é do thoil</p>
<p>é...Ordaigh don ghrian dul faoi....</p>
<p></p>
<p>- Dá n-ordóinn do ghinecarál de mo chuid eitilt ó bhláth go</p>
<p>bláth ar nós féileacáin, nó traigéide a scríobh nó é féin a thiontú</p>
<p>ina éan mara, agus dá mb'ea nár chuir sé an t-ordú i gcrích, cé acu</p>
<p>airsean nó ormsa a bheadh an locht?</p>
<p></p>
<p>- Ortsa, a dúirt an prionsa beag go daingean dearfa.</p>
<p></p>
<p></p>
<p>- Go díreach. Ní cearta éileamh ar dhuine ach an rud atá sé in</p>
<p>ann a thabhairt, a d'fhreagair an rí. Tá an t-údarás bunaithe sa</p>
<p>chéad dul síos ar an réasún. Má ordaíonn tú do do mhuintir iad</p>
<p>féin a chaitheamh amach san fharraige, éireoidh siad amach i do</p>
<p>choinne. Tá an umhlaíocht ag dul domsa, mar go dtugaim</p>
<p>orduithe réasúnta uaim.</p>
<p></p>
<p>- Ach cad mar gheall ar an fhuineadh gréine a d'iarr mé, a</p>
<p>mheabhraigh an prionsa beag dó, óir ní dhéanadh sé dearmad</p>
<p>choíche ar cheist ar bith a bhí fiafraithc aige.</p>
<p></p>
<p>- An fuinneadh gréine sin agat, gheobhaidh tú é. Éileoidh mé</p>
<p>féin é. Ach ó tharla ealaín an rialacháin bheith agam, fanfaidh mé</p>
<p>go dtí go mbíonn cúrsaí i gceart.</p>
<p></p>
<p>- Agus cén uair a bheas sé sin amhlaidh, a d'fhiafraigh an</p>
<p>prionsa beag.</p>
<p></p>
<p>- Heim, heim! a d'fhreagair an rí, agus é ag ceadú caileandar</p>
<p>móra bhí aige, Heim, heim! beidh sé timpeall...timpeall...beidh</p>
<p>sé ann an tráthnóna seo timpeall fiche go dtí a hocht! Agus tífidh</p>
<p>tú chomh breá agus a ghéilltear dom.</p>
<p></p>
<p>Rinne an prionsa beag meánfach. Bhí aiféala air de bharr an</p>
<p>fuineadh gréine bheith imithe amú air. Agus chomh maith leis</p>
<p>sin, bhí beagán fadála ag teacht air cheana féin:</p>
<p></p>
<p>- Níl a dhath eile le déanamh agam anseo, a dúirt sé leis an rí.</p>
<p>Beidh mé ag imeacht liom!</p>
<p></p>
<p>- Ná himigh, arsa an rí, mar ba mhór an chúis bhróid dó</p>
<p>íochtarán bheith aige. Ná himigh, ceapfaidh mé i d'aire stáit thú!</p>
<p></p>
<p>- Aire! Cén sórt aire?</p>
<p></p>
<p>- Aire...aire dlí agus cirt!</p>
<p></p>
<p>- Ach níl duine ar bith ann leis an dlí a chur air!</p>
<p></p>
<p>- Ní bheadh a fhios agat, a deir an rí leis. Ní dhearna mé cuairt</p>
<p>mo ríochta go fóill. Tá mé aosta go maith, níl slí ar bith agam le</p>
<p>carráiste a choinneáil, agus fágann siúl na gcos tuirseach mé.</p>
<p></p>
<p>- Ó, tá sé feicthe agamsa cheana, a dúirt an prionsa beag, ag</p>
<p></p>
<p></p>
<p>cromadh síos ag breathnú ar an taobh eile den phláinéad. Níl</p>
<p>duine ar bith thíos ansin ach oiread..</p>
<p></p>
<p>- Cuir an dlí ort féin mar sin, arsa an rí. Sin é an is deacra</p>
<p>Is deacra go mór breith a thabhairt ort fein ná ar dhuine eile. Má</p>
<p>éiríonn leat breith chothrom a thabhairt ort féin, is ionann sin</p>
<p>agus a rá gur Saoi i gceart thú</p>
<p>- Ach, a deir an prionsa beag, thig liom breith a thabhairt orm</p>
<p>féin in aon áit. Ní gá dom bheith i mo chónaí anseo.</p>
<p></p>
<p>-Heim, heim! a dúirt an rí, creidim go bhfuil seanfhrancach ar</p>
<p>mo phláinéad in áit éigin. Cluinim é san oíche. Thiocfadh leat an</p>
<p>dlí a chur an an fhrancach sin. Féadann tú breith an bháis a</p>
<p>thabhairt air ó am go chéile. Mar sin beidh a bheo ag brath ar</p>
<p>thusa bheith cóir. Ach bhéarfaidh tú pardún - gach uair agus é</p>
<p>a choigilt. Níl ann ach an t-aon cheann amháin.</p>
<p></p>
<p>- Ní maith liom, arsa an prionsa beag, ní maith liom bheith ag</p>
<p>tabhairt breith an bháis ar dhaoine, agus sílim go mbeidh mé ag</p>
<p>imeacht liom.</p>
<p></p>
<p>- Ná déan, arsa an rí.</p>
<p></p>
<p>Ach bhí gach rud réidh agan phrionsa beag agus níor theastaigh</p>
<p>uaidh an seanrí a ghortú:</p>
<p></p>
<p>- Más toil le do Mhórgacht go ndéanfar rud ort go gasta,</p>
<p>d'fhéadfá ordú réasúnta a thabhairt dom. D'fhéadfá a ordú dom</p>
<p>imeacht liom i gceann bomaite. Títhear dom go bhfuil cúrsaí i</p>
<p>gceart...</p>
<p></p>
<p>Níor thug an rí freagra ar bith air, mar sin d'fhan an phrionsa</p>
<p>beag bomaite idir dhá chomhairle, ansin lig sé osna agus d'imigh</p>
<p>leis.</p>
<p></p>
<p>-Déanfaidh mé ambasadóir díot, a ghlaoigh an rí go deifreach</p>
<p>ina dhiaidh.</p>
<p></p>
<p>Bhí cuma an údaráis go tréan air.</p>
<p>Nach bhfuil daoine fásta an-ait, a bhí an prionsa beag ag rá leis</p>
<p>féin le linn an turais.</p>
</body>
</html>