<html>
<body>
<p>XX</p>
<p></p>
<p>Ach tharla ar deireadh, i ndiaidh bheith ag siúl dó trí dhumhcha</p>
<p>gainimh, carraigeacha agus ráthanna sneachta, gur tháinig an</p>
<p>prionsa beag ar bhóthar. Agus triallann na bóithre uilig ionsar</p>
<p>dhaoine.</p>
<p></p>
<p>- Go mbeannaí Dia daoibh, ar seisean.</p>
<p></p>
<p>Gairdín a bhí ann, líonlán de rósanna.</p>
<p></p>
<p>- Dia agus Muire duit, a dúirt na rósanna.</p>
<p></p>
<p>D'amharc an prionsa beag orthu. Bhí siad go léir cosúil lena</p>
<p>bhláithín féin.</p>
<p></p>
<p>- Cé sibhse? ar seisean leo, agus iontas an domhain air.</p>
<p></p>
<p>- Is rósanna sinn, a d'fhreagair na rósanna.</p>
<p></p>
<p>- Á, arsa an prionsa beag...</p>
<p style="text-align:center"><img alt="" height="184" src=
"0300771h-images/0300771h-34.jpeg" width="306">
</p>

<p>Agus tháinig míshásamh mór air. Dúirt an bláth leis nach raibh</p>
<p>a macasamhail eile dá cineál sa chruinne. Agus féach, bhí siad</p>
<p>cúig mhíle ann, iad goléir mara chéile, san aon ghairdín amháin.
<p>“Bheadh fearg cheart uirthi," ar seisean leis féin, “dá bhfeicheadh</p>
<p>sí sin... Dhéanfadh sí casachtach mhillteanach agus ligfeadh sí</p>
<p>uirthi go raibh an bás aici le himeacht ar an mhagadh. Agus</p>
<p>chaithfinnse a ligean orm go raibh mé á banaltracht, nó mura</p>
<p>ndéanfainn é, ligfeadh sise í féin leis an bháis, chun céim síos a</p>
<p>baint asam..."</p>

<p>Ansin dúirt sé leis féin arís: “Mheas mé go raibh bláth agam mar</p>
<p>shaibhreas nach raibh a leithéid eile ann, agus níl agam ach róisín</p>
<p>coitianta. É sin agus mo thrí bholcán nach dtagann ach go glúin</p>
<p>orm, agus a bhfuil ceann acu múchta marbh go deo, b'fhéidir, ní</p>
<p>móran prionsaa dhéanann an méid sin díom...“ Agus luigh sé síos</p>
<p>san fhéar agus chaoin sé uisce a chinn.</p>
</body>
</html>