<html>
<body>
<p>Lá in aghaidh an lae bhí mé ag foghlaim rud éigin fá dtaobh den</p>
<p>phláinéad, faoin dóigh arfhág sé é, faoin turasa rinne sé. Tháinig</p>
<p></p>
<p><picture></p>
<p>sé amach de réira chéile, de</p>
<p>réir mar a thiocfadh</p>
<p>smaoineamh ina cheann. Sa</p>
<p>dóigh sin a fuair mé amach,</p>
<p>an triú lá, faoi eachtra na</p>
<p>gcrann baobab.</p>
<p></p>
<p>De thairbhe na caorach a</p>
<p>tharla sé an babhta seo fosta,</p>
<p>mar go tobann d'fhiafraigh</p>
<p>an prionsa beag ceist díom,</p>
<p>mar a bheadh amhras mór i</p>
<p>ndiaidh teacht air:</p>
<p style="text-align:center"><img alt="" height="243" src=
"0300771h-images/0300771h-17.jpeg" width="240">
</p>
<p>- Tá sé fíor, nach bhfuil, go n-itheann caoirigh toir.</p>
<p>- Is ea, tá sé fíor.</p>
<p></p>
<p>-Ó, is maith liom sin.</p>
<p></p>
<p>Níor thuig mé cad chuige a raibh sé chomh tábhachtach go n-</p>
<p>íosfadh caoirigh toir. Ach dúirt an prionsa beag arís:</p>
<p></p>
<p>- Mar sin itheann siad crainn bhaobab fosta?</p>
<p></p>
<p>Chuir mé in iúl don phrionsa beag nach toir iad na crainn</p>
<p>bhaobab, ach crainn atá chomh mór le heaglaisí, agus fiú dá</p>
<p>dtabharfadh sé tréad iomlán eilifintí leis, nach bhféadfadh an</p>
<p>tréad aon chrann baobab amháin a chríochnú.</p>
<p></p>
<p></p>
<p>An smaoineamh sin faoin tréad eilifintí, chuir sé an prionsa</p>
<p>beag ag gáire:</p>
<p></p>
<p>- Chaithfí iad a chur ar mhullach a chéile...</p>
<p></p>
<p>Ach ansin dúirt sé go stuama:</p>
<p></p>
<p>-Na crainn bhaobab, sula bhfásann siad, bíonn siad beag, nach</p>
<p>mbíonn?</p>
<p></p>
<p>- Bíonn, cinnte! Ach cad chuige ar mhaith leat go mbeadh do</p>
<p>chuid caorach ag ithe crainn bheaga boabab.</p>
<p></p>
<p>D'fhreagair sé mé: “Is ea! Ar ndóigh!” mar a bheadh an rud</p>
<p>glan soiléir. Ach bhí orm féin iarracht mhór intinne a dhéanamh</p>
<p>leis an fhadhb seo a thuigbhéail as mo stuaim féin.</p>
<p></p>
<p>Is é an dóigh a raibh sé, ar phláinéad an phrionsa bhig, ar nós</p>
<p>na bpláinéad go léir, bhí dea-lusanna agus drochlusanna ann.</p>
<p>Mar sin, tá dea-shíol ann ó na dea-lusanna agus drochshíol ó na</p>
<p>drochlusanna. Ach tá na gráinníní síl dofheicthe. Bíonn siad ina</p>
<p>luí ina gcodladh faoi choim na créafóige go dtí go mbuaileann an</p>
<p>tallann ceann acu agus go ndúisíonn sé. Searrann sé é féin ansin</p>
<p>agus síneann sé i dtús báire péacán beag deas gan dochar go</p>
<p>faiteach i dtreo na gréine. Más péacán róis nó raidíse atá ann, is</p>
<p>féidir ligean dó fás mar is áil leis. Ach más drochlus atá ann,</p>
<p>caithfear é a stoitheadh chomh luath agus a aithnítear cad é atá</p>
<p>ann. Anois bhí gráinníní uafásacha ar phláinéad an phrionsa</p>
<p>bhig...gráinníní síl bhaobab a bhí iontu. Bhí créafóg an phláinéid</p>
<p>ar snámh leo. Anois más baobab atá ann, agus má théann tú ina</p>
<p>bhun ródhéanach, ní féidir fáil réitithe leis go deo. Milleann sé an</p>
<p>pláinéad ar fad. Níonn sé criathar de lena chuid fréamhacha.</p>
<p>Agus má tá an pláinéad róbheag, agus an iomarca crann baobab</p>
<p>bheith ann, pléascann siad ó chéile é.</p>
<p></p>
<p>“Ceist cleachtaidh atá ann”, a dúirt an prionsa beag liom níos</p>
<p>déanaí. “Nuair a bhíonn tú féin nitc réitithe ar maidin, caithíídh</p>
<p>tú an pláinéad a réiteach go cúramach. Caithfidh tú féacháil</p>
<p>chuige go stoitheann tú na crainn bhaobab go rialta,chomh luath</p>
<p style="text-align:center"><img alt="" height="340" src=
"0300771h-images/0300771h-18.jpeg" width="439">
</p>
<p>agus a aithníonn tú iad ó na rósanna, a bhfuil siad an-chosúil leo</p>
<p>nuair a bhíonn siad beag óg. Obair an-tuirsiúil atá ann, ach tá sé</p>
<p>an-fhurasta.”</p>
<p></p>
<p style="text-align:center"><img alt="" src=
"0300771h-images/0300771h-46.jpeg">
</p>
<p>Agus lá amháin thug sé de chomhairle dom tabhairt faoi</p>
<p>phictiúr deas a dhéanamh a chuirfeadh an ceacht sin go maith</p>
<p>isteach sa chloigeann ag páistí mo bhaile dhúchais féin.</p>
<p></p>
<p>“Má théann siad ag taisteal lá éigin amach anseo,” a deir sé</p>
<p>liom, “d'fhéadfadh sin a leas a dhéanamh. Uaireanta ní miste do</p>
<p>chuid oibre a chur siar. Ach i gcás na gcrann baobab, tubaistc is</p>
<p>ea é i gcónaí. Is cuimhin liom pláinéad atá ar eolas agam, a raibh</p>
<p>leisceoir ina chónaí ann. Bhí trí thor ann agus rinne sé faillí</p>
<p>iontu...</p>
<p></p>
<p>Agus rinne mé pictiúr den phláinéad sin, de réir na dtreoracha</p>
<p>a thug an prionsa beag dom. Ní maith liom bheith ag leagan síos</p>
<p>rialacha. Ach tá a laghad sin eolais ar an dainséar a bhaineann le</p>
<p>crainn bhaobab, agus an oiread sin priacail ag bagairt ar an té a</p>
<p>rachadh ar strae ar astaróideach, go ndéanfaidh mé eisceacht den</p>
<p>uair seo amháin. Deirim: “A pháistí! Seachnaigí na crainn</p>
<p>bhaobab!” Is chun mo chairde a chur ar a n-aire in éadan an</p>
<p>dainséir sin a bhí buailte suas orthu i ngan fhios dóibh, mar bhí</p>
<p>orm féin,is chuige sin a chuir mé an oiread sin oibre isteach i mo</p>
<p>phictiúr. B'fhiú an ceacht an saothar. Fiafróidh sibh, b'fhéidir:</p>
<p>Cad chuige nach bhfuil pictiúr ar bith eile sa leabhar seo atá</p>
<p>chomh mór leis an cheann seo. Ní hansa: Thriail mé é ach níor</p>
<p>éirigh liom. Nuair a línigh mé na crainn bhaobab, bhí mé ar bior</p>
<p>le práinn.</p>
<p style="text-align:center"><img alt="" src=
"0300771h-images/0300771h-00.jpeg">
</p>
<a name="ppchap6" id="ppchap6"></a>
</body>
</html>