<html>
<body>
<p>XII</p>
<p></p>
<p>An pláinéad ina dhiaidh sin, meisceoir a bhí ina chónaí ann. Ní</p>
<p>dhearna sé ach cuairt ghearr ann, ach d'fhág sin féin lionn dubh</p>
<p>mór ar an phrionsa beag.</p>
<p></p>
<p>- Cad é atá ar siúl ansin agat? ar seisean leis an mheisceoir, a</p>
<p>fuair sé ina shuí ina thost os comhair moll amháin de bhuidéil</p>
<p>agus moll eile de bhuidéil lána.</p>
<p></p>
<p>- Tá mé ag ól, arsa an meisceoir go duairc dubhach.</p>
<p></p>
<p>- Cén fáth a bhfuil tú ag ól? a d'fhiafraigh an prionsa beag de.</p>
<p></p>
<p>- Le dearmad a dhéanamh, a d'fhreagair an meisceoir.</p>
<p></p>
<p>- Le dearmad a dhéanamh ar cén rud? arsa an prionsa beag, a</p>
<p>raibh trua aige dó cheana féin.</p>
<p></p>
<p>- Le dearmad a dhéanamh ar an náire atá orm, arsa an</p>
<p>meisceoir agus ceannfaoi air.</p>
<p></p>
<p>- Agus cad é an náire atá ort? a d'fhiafraigh an prionsa beag,</p>
<p>mar ba mhaith leis cuidiú a thabhairt dó.</p>
<p></p>
<p>-Náire an ólacháin! arsa an meisceoirsa deireadh, agus tháinig</p>
<p>tost ar fad air.</p>
<p></p>
<p>D'imigh an prionsa beag leis agus ceist air.</p>
<p></p>
<p>Is cinnte go bhfuil daoine fásta saoithiúil amach agus amach,</p>
<p>a bhí sé ag rá leis féin le linn an turais.</p>
<p></p>
<p style="text-align:center"><img alt="" height="284" src=
"0300771h-images/0300771h-03.gif" width="411">
</p>

<p></p>
<p></p>
</body>
</html>