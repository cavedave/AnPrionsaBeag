<html>
<body>
<p>Chuir mé eolas an-tapa ar an bhláithín sin. Ar ndóigh, bhí</p>
<p>bláthanna ar phláinéad an phrionsa bhig riamh, bláthanna an-</p>
<p>simplí nach raibh ach sraith amháin piotal orthu, nach raibh ag</p>
<p>cúnglú ar dhuine ar bith ná ag cur isteach ar dhuinc ar bith.</p>
<p>Thagadh siad amach maidin amháin tríd an fhéar, agus d'imíodh</p>
<p>siad as arís tráthnóna. Ach an bláithín áirithe seo, bhí sé tar éis</p>
<p>péachadh amach lá, ó ghráinnín síl a shiabadh isteach ó níl fhios</p>
<p>cén áit, agus thug an prionsa beag aire go han-chúramach don</p>
<p>bhachlóg sin nach raibhar dhóigh ar bith cosúil leis na bachlóga</p>
<p>eile. D'fhéadfadh gur baobab de chinéal úrnua a bheadh ann.</p>
<p>Ach níorbh fhada gur stad an planda ag fás, agus gur thosaigh sé</p>
<p>ar bhláth a dhéanamh. Choimhéad an prionsa beag an bhachlóg</p>
<p>mhór mhillteach ag fás, agus é cinnte go nochtfadh radharc</p>
<p>míorúilteach aisti. Ach bhí an bláth an-mhall á réiteach féin</p>
<p>amach, taobh istigh den seomra glasuainc sin. Bhí sé ag roghnú</p>
<p>a cuid dathanna go cúramach. Bhí sé ag curac huid éadaigh uirthi</p>
<p>féin go mall, gach piotal acu i ndiaidh a chéile. Níor theastaigh</p>
<p>uirthi teacht amach os comhair an tsaoil lán clupaidí agus</p>
<p>roicneacha ar nós na gcocán dearg. Níor theastaigh uaithi teacht</p>
<p>amach ach faoi loinnir a lánáilleachta. Is ea go díreach! Cluanaire</p>
<p>ceart a bhí inti! Bhí sí tar éis na laethanta agus na laethanta a</p>
<p>chaitheamh i mbun an smideadh diamhrach sin. Agus ansin</p>
<p>maidin amháin díreach ag éirí na gréine, thaispeáin sí í féin.</p>
<p>Agus cad a dheanfadh sí, an geidín seo a chuir an méid sin stró</p>
<p>agus cúram uirthi féin, ach meánfach a ligean agus a rá:</p>
<p></p>
<p>-Och, níl mé i mo dhúiseacht go fóill... Gabhaim pardún...Tá mo</p>
<p></p>
<p style="text-align:center"><img alt="" height="281" src=
"0300771h-images/0300771h-20.jpeg" width="281">
</p>
<p>ghruaig ina dos ar fad...</p>
<p></p>
<p>Ní raibh an prionsa beag in</p>
<p>ann a iontas agus a</p>
<p>mhórmheas a cheilt:</p>
<p></p>
<p>- Tá tú go hálainn.</p>
<p></p>
<p>- Is fíor duit, arsa an bláithín</p>
<p>go caoin, agus tháinig mé ar</p>
<p>an saol san aon am leis an</p>
<p>ghrian......</p>
<p></p>
<p>D'aithin an prionsa beag nach</p>
<p>raibh modhúlacht ar bith ag</p>
<p>baint léi, ach nach í a bhí</p>
<p>geanúil!</p>
<p>-Sílim go bhfuil sé in am bricfeasta, a dúirt sí leis ansin, ar mhiste</p>
<p>leat freastal orm...</p>
<p></p>
<p>Tháinig cearthaí ar an phrionsa beag, d'imigh sé agus fuair</p>
<p>canna fuaruise agus d'fhreastail ar an bhláth.</p>
<p></p>
<p>Sa dóigh sin níorbh fhada go raibh sé cráitc ag an bhaois sin</p>
<p>aici, agus í beagán goilliúnach</p>
<p>ina theannta. Lá amháin, mar</p>
<p>shampla, ag tagairt don chúpla</p>
<p>dealg a bhí aici, dúirt sí leis an</p>
<p>Phrionsa beag:</p>
<p style="text-align:center"><img alt="" height="225" src=
"0300771h-images/0300771h-21.jpeg" width="273">
</p>
<p>- Dá dtuocfadh tíogar, uigne</p>
<p>agus uilc, níorbh cagla liom</p>
<p>iad.</p>
<p></p>
<p>- Níl tíogar ar bith ar mo</p>
<p>phláinéadsa, arsa an prionsa</p>
<p>beag mar agóid, agus rud eile</p>
<p>níitheann tíogar lusanna.</p>
<p></p>
<p>-Nílus mise,arsa an bláithín</p>
<p>go caoin.</p>

<p style="text-align:center"><img alt="" height="210" src=
"0300771h-images/0300771h-22.jpeg" width="162">
</p>
<p>- Gabh mo leithscéal...</p>
<p></p>
<p>- Níl eagla orm roimh na</p>
<p>tíogair beag ná mór, ach</p>
<p>cuireann siorraí gaoithe gráin</p>
<p>orm. An bhfuil seans ar bith</p>
<p>go mbeadh scáthlán agat?</p>
<p></p>
<p>-  Gráin le siorraí</p>
<p>gaoithe...ní maith mar a</p>
<p>tharla, i gcás planda, ab ea</p>
<p>tuairim an phrionsa bhig. Is</p>
<p>bláithín an-chasta í sin...</p>
<p></p>
<p>- Cuirfidh tú faoi chlogad</p>
<p>gloine mé tráthnóna. Tá sé an-fhuar san áit seo agat. Níl sé</p>
<p>feistithe i gceart. San áit arb as domsa...</p>
<p></p>
<p>Ach thost sí go tobann. Is ina gráinne síl a tháinig sí. Ní raibh</p>
<p>cuimhne ar bith aici ar na domhain eile. Bhí ceannfaoi uirthi mar</p>
<p>gur beireadh amach uirthi agus bréag chomh saonta sin á cur le</p>
<p>chéile aici,lig sí casachtach bheag cúpla uair leis an phrionsa beag</p>
<p>a chur san éagóir.</p>
<p></p>
<p style="text-align:center"><img alt="" height="309" src=
"0300771h-images/0300771h-02.gif" width="383">
</p>
<p></p>
<p>- Maidir leis an scáthlán</p>
<p>úd?...</p>
<p></p>
<p>-Bhí mé ag dul á lorg ach</p>
<p>go raibh tú ag caint liom.</p>
<p></p>
<p>Chuir sí lena casachtach</p>
<p>ansin chun aiféala a chur</p>
<p>air.</p>
<p></p>
<p>Mar sin, d'ainneoin a</p>
<p>ghrá agus a dhea-</p>
<p>mhéine, ní raibh</p>
<p>an prionsa beag</p>
<p>ibhfad ag éirí</p>
<p>amhrasach</p>
<p></p>
<p></p>
<p></p>
<p>fúithi. Thóg sé</p>
<p>dáiríre rudaí a</p>
<p>dúirt sí a bhí gan</p>
<p>tábhacht, agus bhí</p>
<p>an-mhíshásamh</p>
<p>air.</p>
<p style="text-align:center"><img alt="" height="281" src=
"0300771h-images/0300771h-23.jpeg" width="303">
</p>
<p>“Ba cheart dom</p>
<p>gan éisteacht léi,”</p>
<p>a dúirt sé liom lá</p>
<p>amháin i modh</p>
<p>rúin, “ní ceart</p>
<p>cluas a thabhairt</p>
<p>do na bláthanna</p>
<p>choíche. Ní mór breathnú orthu agus bolú díobh. Chuir mo</p>
<p>cheannsa cumhracht ar fud mo pláinéid, ach ní raibh mé in ann</p>
<p>taitneamh a bhaint as. An chaint sin aici faoi chrúba, a chuir as</p>
<p>dom an oiread sin, trua ba cheart di cur orm...”</p>
<p></p>
<p>Lig sé rún eile liom:</p>
<p></p>
<p>“Níor thuig mé a dhath an t-am sin! Ba cheart dom breith a</p>
<p>thabhairt uirthi de réir mar a rinne sí, chan de réir mar a dúirt sí.</p>
<p>Choinnigh sí cumhracht agus solas liom. Níor cheart dom</p>
<p>teitheadh uaithi! Ba cheart dom an gean a aithint taobh thiar de</p>
<p>na cleasanna bochta sin aige. Tá an oiread sin anonn is anall le</p>
<p>bláthanna! Ach bhí mé ró-óg lena thuigbheáil cén dóigh le mo</p>
<p>ghrá a léiriú di.”</p>
</body>
</html>