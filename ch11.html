<html>
<body>
<p>Cé a bhí ina chónaí ar an dara pláinéad ach duine mórchúiseach!</p>
<p>- Ha, ha! Seo cuairteoir a dhéanfas iontas díom! arsa fear na</p>
<p>mórchúise nuair a chonaic sé uaidh an prionsa beag. Ar ndóigh,</p>
<p>dar le lucht mórchúise, ní hann do dhaoine eile ach chun iontas</p>
<p>a dhéanamh díobh féin.</p>
<p></p>

<p style="text-align:center"><img alt="" height="383" src=
"0300771h-images/0300771h-27.jpeg" width="232">
</p>
<p>- Dia duit, arsa an prionsa beag. Is ait an hata sin atá ort.</p>
<p></p>
<p>- Tá sé agam le bheith ag beannú do dhaoine, a d'fhreagair fear</p>
<p>na mórchúise. Le beannú dóibh nuair a thógann siad gáir mholta</p>
<p>dom. Faraor, ní thagann duine ar bith an bealach in am ar bith.</p>
<p></p>
<p>-Ó, an mar sin é? arsa an prionsa beag, mar níor thuig sé seo</p>
<p>ar chor ar bith.</p>
<p></p>
<p>- Buail do dhá bhois ar a chéile, is ea a chomhairligh fear na</p>
<p>mórchúise dó mar sin.</p>
<p></p>
<p>Bhuail an prionsa beag a dhá bhois ar a chéile, Bhain fear na</p>
<p>mórchúise de a hata, agus bheannaigh go béasach.</p>
<p></p>
<p>-Is fearr an spórt é seo ná an chuairt a thug mé aran rí, arsa an</p>
<p>prionsa beag leis féin. Agus thosaigh sé ag bualadh a dhá bhois ar</p>
<p>a chéile arís. Thosaigh fear na mórchúise ag baint an hata de féin</p>
<p>agus ag beannú arís.</p>
<p></p>
<p>Tar éis cúig bhomaite a chaitheamh ag gabháil dó, d'eirigh an</p>
<p>prionsa beag tuirseach den chluiche liosta úd:</p>
<p></p>
<p>- Cad é atá le déanamh, ar seisean, leis an hata a bhaint díot ar</p>
<p>fad?</p>
<p>- Cad is ciall le hiontas a dhéanamh díot:</p>
<p></p>
<p>Ach níor chuala fear na mórchúise é. Ní chluineann lucht </p>
<p>mórchúise aon rud ach gártha molta. </p>
<p></p>
<p>-An bhfuil tú ag déanamh iontais díom dáiríre? a d'fhiafraigh</p>
<p>sé den prionsa beag</p>
<p></p>
<p></p>
<p><picture></p>
<p></p>
<p>- Cad is ciall le hiontas a dhéanamh díot?</p>
<p>Is ionann é agus a admháil gur mise an duine is breátha, is</p>
<p>fearr éadach, is saibhre agus is cliste atá ar an phláinéad seo.</p>
<p>- Ach níl ar an phláinéad ach tú féin!</p>
<p>- Déan an gar seo dom, Déan ionfas díom mar sin féin.></p>
<p>- Is ionadh liom thú, arsa an prionsa beag, ag baint searradh</p>
<p>beag as a ghuaillí, ach cén fáth ar spéis leat an méid sin?</p>
<p>Agus d'imigh an prionsa beag leis.</p>
<p>Go deimhin féin, tá daoine fásta thar a bheith saoithiúil a bhí</p>
<p>sé ag rá leis féin le linn an turais.</p>
<p></p>
</body>
</html>