<html>
<body>
<p>XXI</p>
<p></p>
<p>Is ag an phointe sin a tháinig an madra rua ar an láthair:</p>
<p></p>
<p>- Dia duit, arsa an madra rua.</p>
<p></p>
<p>- Dia agus Muire duit, arsa an prionsa beag go béasach.</p>
<p>Thiontaigh sé thart agus ní raibh dada le feiceáil.</p>
<p></p>
<p>- Tá mé anseo, arsa an guth, faoin chrann úll...</p>
<p></p>
<p>- Cé thú féin? arsa an prionsa beag. Nach tú atá dóighiúil...</p>
<p></p>
<p>- Madra rua is ea mise, arsa an madra rua</p>
<p></p>
<p>- Gabh anall agus bí ag súgradh liom, a d'iarr an prionsa beag</p>
<p>air. Tá mé dubhach gruama...</p>
<p></p>
<p>- Ní féidir liom dul ag súgradh leat, arsa an madra rua. Níl mé</p>
<p>clóite.</p>
<p style="text-align:center"><img alt="" height="300" src=
"0300771h-images/0300771h-35.jpeg" width="425"><br>
<p></p>
<p>- Cad é sin a deir tú? arsa an prionsa beag.</p>
<p></p>
<p>Ach chuimhnigh sé air féin agus dúirt sé arís:</p>
<p></p>
<p>- Cad is ciall le “clóite”?</p>
<p></p>
<p>-Ní as an áit seo duitse, arsa an madra rua. Cad é atá á lorg agat?</p>
<p></p>
<p>- Tá mé ar lorg daoine, arsa an prionsa beag. Cad é is ciall le</p>
<p>'clóite'?</p>
<p></p>
<p>- Na daoine seo, arsa an madra rua, tá gunnaí acu agus bíonn</p>
<p>siad ag seilg. Is mór an crá croí é! Agus coinníonn siad cearca</p>
<p>fosta. Sin an rud is mó is spéis leo. An bhfuil cearca á lorg agat?</p>
<p></p>
<p>-Níl, arsa an prionsa beag. Cairde atá á lorg agam. Cad é is ciall</p>
<p>le “clóite”?</p>
<p></p>
<p>-Is rud é a ndéantar dearmad air rómhinic, arsa an madra rua.</p>
<p>Is é is ciall leis “snaidhm a chur...”</p>
<p></p>
<p>- Snaidhm a chur?</p>
<p></p>
<p>- Cinnte, arsa an madra rua. Chomh fada agus a bhaineann</p>
<p>liomsa, níl ionat go fóill ach gasúr beag ar aon dul le céad míle</p>
<p>gasúr beag eile. Agus níl gá ar bith agam leat. Agus níl gá agatsa</p>
<p>liomsa ach oiread. Dar leatsa nach bhfuilionam ach madra rua ar</p>
<p>aon dul le céad míle madra rua. Ach má dhéanann tú misea chló,</p>
<p>beidh gá againn lena chéile. Ní bheidh do leithéid eile ar</p>
<p>domhan, dar liomsa. Ní bheidh mo leithéid eile ar domhan, dar</p>
<p>leatsa...</p>
<p></p>
<p>- Tá tús tuigbheála agam, arsa an prionsa beag. Tá bláth</p>
<p>ann...Creidim go bhfuil mé clóite aicise...</p>
<p></p>
<p>- Is féidir sin, arsa an madra rua. Feiceann tú gach aon sórt</p>
<p>rudaí ar an Talamh...</p>
<p></p>
<p>-Ó, chan ar an Talamh atá sí, arsa an prionsa beag.</p>
<p></p>
<p>Tháinig cuma na fiosrachta ar an mhadra rua:</p>
<p></p>
<p>- Ar phláinéad eile atá sí?</p>
<p></p>
<p>- Is ea.</p>
<p></p>
<p>- An bhfuil lucht seilge ar an phláinéad sin?</p>
<p>- Níl.</p>
<p style="text-align:center"><img alt="" height="176" src=
"0300771h-images/0300771h-36.jpeg" width="190">
</p>
<p></p>
<p>- Tá sin spéisiúil! Agus an bhfuil cearca ann?</p>
<p></p>
<p>- Níl.</p>
<p></p>
<p>- Níl rud ar bith foirfe, arsa an madra rua, ag ligean osna dó.</p>
<p></p>
<p>Ach tharraing an madra rua an scéal anuas arís:</p>
<p></p>
<p>- Is liosta leadránach an saol atá agam. Bím sa tóir ar chearca,</p>
<p>bíonn daoine sa tóir ormsa. Tá na cearca goléir cosúil lena chéile,</p>
<p>agus tá na daoine go léir cosúil lena chéile. Tá mé cineál tuartha</p>
<p>de. Ach má dhéanann tusa mé a chló, beidh mo shaol mar a</p>
<p>bheadh sé lán gréine. Beidh fuaim coiscéime ar m'aithne atá</p>
<p>difriúil ó gach coiscéim eile. Coiscéim dhaoine eile, cuireann siad</p>
<p>siar ar ais faoin talamh mé. Ach do choiscéimse, glaofaidh sí orm</p>
<p>amach as mo bhrocach, mar a bheadh fonn ceoil ann. Agus</p>
<p>chomh maith leis sin féach! An bhfeiceann tú goirt an arbhair</p>
<p>ansin thíos uait?</p>
<p></p>
<p>Ní ithimse arán. Níl maith ar bith sa chruithneacht domsa. Na</p>
<p>goirt arbhair úd, ní thugann siad rud ar bith chun cuimhne</p>
<p style="text-align:center"><img alt="" height="279" src=
"0300771h-images/0300771h-37.jpeg" width="344">
</p>
<p></p>
<p>domsa. Agus is bocht an scéal é sin! Ach tusa, tá gruaig ar dhath</p>
<p>an óir agat. Beidh sé iontach mar sin nuair a bheas mé clóite agat!</p>
<p>An chruithneacht sin, atá ar dhath an óir, cuirfidh sí tusa i</p>
<p>gcuimhne dom. Agus beidh dúil agam i bhfuaim na gaoithe sa</p>
<p>chruithneacht...</p>
<p></p>
<p>Thita thost ar an mhadra rua agus bhreathnaigh sé tamall fada</p>
<p>ar an phrionsa beag:</p>
<p></p>
<p>- Más é do thoil é...déan mé a chló, ar seisean.</p>
<p></p>
<p>- Níor mhiste liom, arsa an prionsa beag, ach níl mórán ama</p>
<p>agam. Ní mór dom cairde a aimsiú, agus aithne a chur ar a lán</p>
<p>nithe.</p>
<p></p>
<p>- Ní chuireann tú aithne ach ar na nithe a chlónn tú, arsa an</p>
<p>madra rua. Na daoine anois, níl an t-am acu níos mó aithne a chur</p>
<p>ar aon ní. Ceannaíonn siad rudaí réamhdhéanta ó lucht díolta.</p>
<p>Ach ó tharla nach bhfuil aon lucht díolta cairde ann, níl cairde</p>
<p></p>
<p style="text-align:center"><img alt="" src=
"0300771h-images/0300771h-43.jpeg">
</p>
<p>ar bith ag na daoine níos mó. Má tá cara de dhíth ort, déan mé</p>
<p>a chló!</p>
<p></p>
<p>- Cad é is gá a dhéanamh? arsa an Prionsa beag.</p>
<p></p>
<p>- Ís gá foighid mhór a bheith agat, a d'fhreagair an madra rua.</p>
<p>Suífidh tú síos ansin, giota maith uaim, san fhéar. Beidh mise ag</p>
<p>faire ort as eireaball mo shúile agus ní déarfaidh tusa dada. Is cúis</p>
<p>mhór míthuigbheála an chaint. Ach gach lá féadfaidh tú suí</p>
<p>beagán níos cóngaraí dom...</p>
<p>An lá arna mhárach tháinig an prionsa beag ar ais.</p>
<p></p>
<p>-B'fhearr é dá bhfillfeá ag an am céanna, arsaan madra rua leis.</p>
<p>Má thagann tú, mar shampla, ar a ceathair a chlog tráthnóna,</p>
<p>beidh lúcháir ag teacht ormsa timpeall a trí a chlog. Dá fhaide a</p>
<p>théann an t-am ar aghaidh, is ea is mó lúcháir a bheas orm. Le</p>
<p>teacht an cheathair, beidh mé ag éirí corrach agus imníoch;</p>
<p>beidh afhios agam go bhfuil luach ar an lúcháir a chaithfear a íoc.</p>
<p>Ach má thagann tú ag am ar bith is mian leat, ní bheidh a fhios</p>
<p>agam cén uair le mo chroi a chur i gcóir... Theastódh deasghnáth.</p>
<p></p>
<p>- Cad is deasghnáth ann? arsa an prionsa beag.</p>
<p></p>
<p>-Sin rud eile a ligtear i ndearmad rómhinic, arsa an madra rua.</p>
<p>Is é an rud é a dhéanann lá amháin difriúil ó laethanta eile, uain</p>
<p>amháin ó uaineacha eile. Lucht mo sheilge, mar shampla, tá</p>
<p>deasghnáth dá gcuid féin acu. Téann siad ag rince Déardaoin le</p>
<p>cailíní an bhaile. Mar sin is lá iontach é an Déardaoin! Téim</p>
<p>amach ag spaisteoireacht chomh fada leis an fhíriúin. Dá dtéadh</p>
<p>an lucht seilge ag rince ar a rogha lá, bheadh na laethanta go léir</p>
<p>ar aon dul le chéile, agus ní bheadh laethe saoire ar bith agamsa.</p>
<p></p>
<p>Mar sin, rinne an prionsa beag an madra rua a chló.</p>
<p></p>
<p>Agus nuair a bhí uair na himeachta buailte leo:</p>
<p></p>
<p>-Á, arsa an madra rua...Beidh mé ag caoineadh.</p>
<p></p>
<p>- Ort féin atá an locht, arsa an prionsa beag, ní raibh mírún ar</p>
<p>bith agam duit, ach ní dhéanfadh rud ar bith thú ach go ndéanfainn</p>
<p>thú a chló...</p>
<p></p>
<p>- Cinnte, arsa an madra rua.</p>
<p></p>
<p>- Ach beidh tú ag caoineadh! a deir an prionsa rua.</p>
<p></p>
<p>- Cinnte, arsa an madra rua.</p>
<p></p>
<p>- Mar sin ní fearrde thú é!</p>
<p></p>
<p>- Is fearrde, arsa an madra rua, is fearrde mé dath na</p>
<p>cruithneachta.</p>
<p></p>
<p>Ansin dúirt sé fosta:</p>
<p></p>
<p>- Gabh ar ais agus amharc ar na rósanna. Tuigfidh tú nach</p>
<p>bhfuil an dara rós ar domhan mar do rós féin. Tiocfaidh tú ar ais</p>
<p>le slán a fhágáil agam, agus bronnfaidh mé rún ort.</p>
<p></p>
<p>D'imigh an prionsa beag leis a dh'amharc ar na rósanna.</p>
<p></p>
<p>- Níl sibh cosúil ar chor ar bith le mo róisín féin, ní dada sibh</p>
<p>go fóill. Níor chlóigh aon duine sibh, ná níor chlóigh sibhse aon</p>
<p>duine. Tá sibh mara bhí mo mhadra rua. Ní raibh ann ach madra</p>
<p>rua ar aon dul le céad míle dá leithéid. Ach rinne mé cara de, agus</p>
<p>anois níl a leithéid eile ann ar domhan.</p>
<p></p>
<p>Agus bhí na rósanna míshásta go leor.</p>
<p></p>
<p>- Tá sibh dathúil ach tá sibh folamh, ar seisean leo arís. Ní</p>
<p>bhfaigheadh aon duine bás ar bhur son. Cinnte, mo róisín féin,</p>
<p>mheasfadh an gnáthdhuine ag dul thart go bhfuil sí cosúil libh.</p>
<p>Ach is tábhachtaí í intif éin ná sibhse go léir le chéile, as siocair gur</p>
<p>léise a choinnigh mé uisce. As siocair gurb ise a chuir mé faoin</p>
<p>chlogad gloine. As siocair gur dise a thug mé foscadh leis an</p>
<p>scáthlán. As siocair gurb uirthise a mharaigh mé na cruimheanna</p>
<p>(ach amháin a dó nó a trí de na feileacáin).</p>
<p></p>
<p>As siocair gur éist mé léi nuair a bhí sí ag gearán, nó ag</p>
<p>déanamh gaisce, nó fiú amháin agus í ina tost. As siocair gurb í mo</p>
<p>róisín féin í.</p>
<p></p>
<p>Agus tháinig sé ar ais chun an mhadra rua:</p>
<p></p>
<p>- Slán leat, ar seisean...</p>
<p></p>
<p>- Slán leat, arsa an madra rua. Seo é mo tún duit. Tá sé an-</p>
<p>simplí:is leis an chroí is fearra tímid. Na rudaí is bunúsaí amuigh,</p>
<p>ní féidir leis na súile iad a fheiceáil.</p>
<p></p>
<p>- Na rudaí is bunúsaí, ní fheiceann na súile iad, a dúirt an</p>
<p>prionsa beag arís, lena choinneáil ina chuimhne.</p>
<p></p>
<p>- Is é an t-am a chaith tú le do rós a dhéanann do rós chomh</p>
<p>tábhachtach sin.</p>
<p></p>
<p>- Is é an t-am a chaith mé le mo rós...a deir an prionsa beag go</p>
<p>beo, lena choinneáil ina chuimhne.</p>
<p></p>
<p>- Tá dearmad déanta ag na daoine ar an fhírinne sin, a deir an</p>


<p>madra rua. Ach níor chóir duitse dearmad a dhéanamh air. Beidh</p>

<p>tú freagrach i gcónaí as an rud atá clóite agat. Tá tú freagrach as</p>
<p>do rós.</p>
<p>-Tá mé freagrachas mo rós...a dúirt an prionsa beag as an nua, </p>
<p>lena choinneáil ina chuimhne.</p>
</body>
</html>