<html>
<body>
	<p style="text-align:center"><img alt="" height="428" src=
"0300771h-images/0300771h-24.jpeg" width="332">
</p>
<p>Creidim gur bhain sé tairbhe, chun éalú leis, as scaoth éanacha</p>
<p>eachtrainn ar a n-imirce. An mhaidin a d'imigh sé chuir sé cóir</p>
<p>mhaith ar a phláinéad. Réiúigh sé amach go cúramach na bolcáin</p>
<p>bheo. Bhí dhá bholcán aige a bhí beo. Agus bhí sin an-chaoithiúil</p>
<p>leis an bhricfeasta a théamh ar maidin. Bhí bolcán eile aige a bhí</p>
<p>marbh. Ach, mar a deireadh sé “Ní bhíonn fhios agat choíche!”</p>
<p>Marsin réitigh sé an bolcán marbh chomh maith. Má choinnítear</p>
<p>réitithe iad, dónn na bolcáin go ciúin rialta, gan brúchtadh. Tá</p>
<p>brúchtadh na mbolcán cosúil le sinnéithe ag dul trí thine. Ar</p>
<p>ndóigh, anseo ar an Talamh táimid i bhfad róbheag lenár gcuid</p>
<p>bolcán a réiteach. Sin é an fáth a dtugann siad an oiread sin</p>
<p>trioblóide dúinn.</p>
<p></p>
<p>Rinne an prionsa beag péacáin dheireanacha na mbaobab a</p>
<p>stoitheadh amach, agus iarracht de lionn dubhaair. Bhísé creidte</p>
<p>aige nach raibh sé i ndán dó teachtar ais go deo. Ach an mhaidin</p>
<p>sin, chonachtas dó go raibh sé an-taitneamhach, an timireachtsin</p>
<p>a raibh sé ina chleachtadh. Agus nuair a spréigh sé uisce ar an</p>
<p>bhláithín don uair dheireanach, agus nuair a thug sé faoin</p>
<p>chlogad gloine a chur uirthi mar fhoscadh, mhothaigh sé fonn</p>
<p>caointe ag teacht air.</p>
<p></p>
<p>- Slán go deo agat, ar seisean leis an bhláth.</p>
<p></p>
<p>Ach níor thug sí freagra ar bith air.</p>
<p></p>
<p>- Slán go deo agat, a dúirt sé arís.</p>
<p></p>
<p>Rinne an bláth casachtach bheag. Ach chan de bharr slaghdán</p>
<p></p>
<p>bheith uirthi.</p>
<p>-Óinseach cheartmé, ar sise leis ar deireadh. Gabhaim pardún</p>
<p style="text-align:center"><img alt="" height="575" src=
"0300771h-images/0300771h-25.jpeg" width="410">
</p>
<p></p>
<p>agat. Déan iarracht bheith sona.</p>
<p></p>
<p>Chuir sé iontas air nár chaith sí a dhath suas leis. D'fhan sé ina</p>
<p>sheasamh ansin, mara bhainfí stangadh as, agus an clogad gloine</p>
<p>sínte amach aige. Níor thuig sé an caoineadas ciúin sin.</p>
<p></p>
<p>-Ach is tú mo ghrá, cinnte, a dúirt an bláithín leis. Níor aithin</p>
<p>tú sin, agus ormsa atá an locht. Ach is cuma sin. Bhí tusa chomh</p>
<p>gan i gcéill liom féin. Déan iarracht bheith sona...Ná bac leis an</p>
<p>chlogad gloine sin. Níl se ag teastáil uaim níos mó.</p>
<p></p>
<p>- Ach an ghaoth...</p>
<p></p>
<p>- Níl mo shlaghdán chomh holc sin...Déanfaidh aer úr na</p>
<p>hoíche maith dom. Bláth is ea me.</p>
<p></p>
<p>- Ach na péisteanna...</p>
<p></p>
<p>- Caithfidh mé cur suas le cúpla cruimh má tá mé le haithne a</p>
<p>chur ar na féileacáin. Deirtear go bhfuil siad go hálainn. Murach</p>
<p>sin, cé a bhéarfas cuairt orm? Beidh tusa i bhfad i gcéin. Maidir leis</p>
<p>na beithígh mhóra, ní chuireann siad eagla ar bith orm. Nach</p>
<p>bhfuil mo chuid dealg agam?</p>
<p></p>
<p>Agus thaispeáin sí go saonta an dornán dealg a bhí aici. Ansin</p>
<p>dúirt sí:</p>
<p></p>
<p>- Ná bí ag crochadh timpeall mar sin. Is mór an crá é. Tá sé</p>
<p>socraithe agat imeacht. Bí ag imeacht leat.</p>
<p></p>
<p>Oir níor theastaigh uaithi go bhfeicfeadh sé í ag gol. Bláithín</p>
<p>thar a bheith uaibhreach a bhí inti...</p>
</body>
</html>