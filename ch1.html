<html>
<body>
<p>Ch1</p>
<p></p>
<p>Nuair a bhí mé sé bliana d'aois, chonaic mé, uair amháin, pictiúr</p>
<p>iontach i leabhar i dtaobh na foraoise darbh ainm “Scéalta fíora.”</p>
<p>Séard a bhí ann nathair den chineál a dtugtar boa uirthi agus</p>
<p></p>
<p>ainmhí á shlogadh aici. Sin cóip den phictiúr sin thuas.</p>
<p></p>
<p></p>
<p style="text-align:center"><img height="200" alt="" src=
"0300771h-images/0300771h-05.jpeg" width="349">
</p>
<p>Dúradh sa leabhar: “Slogann na nathracha boa a gcreach</p>
<p>d'aon ailp amháin, gan í a chogaint. Ina dhiaidh sin ní féidir leo</p>
<p>bogadh agus caitheann siad sé mhí ina gcodladh agus í á díleá</p>
<p>acu.”</p>
<p></p>
<p>Chuir sin ag machnamh mé ar na heachtraí a tharlaíonn sa</p>
<p>dufair agus d'éirigh liomsa chomh maith mo chéad phictiúr a</p>
<p>tharraingt, le pionsail daite. Mo phictiúr uimhir a haon. Seo mar</p>
<p>a bhí sé:</p>

<p style="text-align:center"><img alt="" height="75" src=
"0300771h-images/0300771h-06.jpeg" width="257">
</p>
<p></p>
<p>Thaispeáin mé an sárshaothar seo liom do na daoine móra</p>
<p>agus d'fhiafraigh mé díbh ar chuir mo phictiúr eagla orthu.</p>
<p></p>
<p>D'fhreagair siad: “Cén fáth a gcuirfeadh hata eagla orm?” Ní</p>
<p>hata a bhí i mo phictiúr. Picuúr ab ea é de nathair boa agus eilifint</p>
<p>á díleá aici. Mar sin rinne mé pictiúr den taobh istigh de nathair</p>
<p>boa, sa chaoi go bhféadfadh na daoine móra é a thuiscint. Bíonn</p>
<p>míniú de dhíth orthu i gcónaí. Seo mar a bhí mo phictiúr uimhir</p>
<p>a dó:</p>
<p></p>

<p style="text-align:center"><img alt="" height="76" src=
"0300771h-images/0300771h-07.jpeg" width="253">
</p>

<p></p>
<p>Dúirt na daoine móra na pictiúir de nathracha boa, ar oscailt</p>
<p>nó dúnta, a fhágáil i leataobh, agus luí isteach ina áit sin le mo</p>
<p>cheachtanna tíreolais, stair, uimhríochta agus gramadaí. Sin mar</p>
<p>a tharla gur thug mé suas do shaol breá péintéora, agus gan mé</p>
<p>ach sé bliana d'aois. Chuir sé beaguchtach orm an chaoiar theip</p>
<p>ar no phictiúr uimhir a haon agus mo phictiúr uimhir a do. Ní</p>
<p>thuigeann na daoine móra rud ar bith uathu féin in am ar bith,</p>
<p>agus tá sé tuirsiúil ag páistí bheith i gcónaí ag míniú rudaí dóibh.</p>
<p></p>
<p>Mar sin, bhí orm ceird eile a tharraingt orm féin agus</p>
<p></p>
<p></p>
<p>d'fhoghlaim mé le bheith i mo phíolóta eitleáin. D'eitil mé ar fud</p>
<p>an domhain mhóir. Agus ceart go leor, ba mhór an cuidiú dom</p>
<p>an tíreolas. Bhí mé in ann, d'aon amharc amháin,an tSín a aithint</p>
<p>ó Arizona. Tá sé sin an-úsáideach, má théann tú ar seachrán san</p>
<p>oíche.</p>
<p></p>
<p>Sa dóigh sin, ba mhinic mé ag plé i rith mo shaoil le daoine</p>
<p>tromchúiseacha. Chaith mé cuid mhór de mo shaol i measc</p>
<p>daoine móra. Chonaic mé iad agus mé i ngar dóibh. Níorbh</p>
<p>fhearrde sin an bharúil a bhí agam díobh.</p>
<p></p>
<p>Nuair a chasainn le duine acu a shíl mé a raibh beagán</p>
<p>tuigbheála aige, thriailinn air an pictiúr uimhir a haon sin agam,</p>
<p>mar choinnigh mé agam riamh é. Theastaigh uaim a fháil amach</p>
<p>ar thuig sé dáiríre. Ach deireadh sé liom i gcónaí: “Is hata é.” Níor</p>
<p>luaigh mé nathracha boa leis mar sin, ná foraoiseacha anaithnide</p>
<p>ná réaltaí. Labhair mé leis fá dtaobh de bhciriste, de ghalf, de</p>
<p>pholaitíocht agus de charbhait. Agus bhíodh an duine mór sin</p>
<p>thar a bheith sásta gur chas sé le duine chomh ciallmhar liom féin.</p>
</body>
</html>
