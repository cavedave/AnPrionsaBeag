<html>
<body>
<p>xv</p>
<p></p>
<p>An séú pláinéad, bhí sé deich n-uaire níos fairsinge. Bhí seanduine</p>
<p>ina chónaí ann a scríobhadh leabhair mhillteanacha mhóra.</p>
<p></p>
<p>- Féach! Seo taiscealaí chugainn! ar seisean go beo, nuair a</p>
<p>chonaic sé an prionsa beag.</p>
<p></p>
<p>Shuigh an prionsa beag síos ar an tábla agus tharraing sé a anáil</p>
<p>bomaite.</p>
<p></p>
<p>- Cá has duit? arsa an seanduine leis.</p>
<p></p>
<p>- Cén leabhar mór é sin? arsa an Prionsa beag. Cad atá ar siúl</p>
<p>agat anseo?</p>
<p></p>
<p>- Is tíreolaí mise, a deir an seanduine.</p>
<p></p>
<p>- Cén sórt duinc tíreolaí?</p>
<p style="text-align:center"><img alt="" height="272" src=
"0300771h-images/0300771h-29.jpeg" width="356">
</p>
<p></p>
<p>-Is duine léannta é a bhfuil a fhios aige cá bhfuil na farraigí, na</p>
<p>haibhneacha, na bailte móra, na sléibhte agus na gaineamhlaigh.</p>
<p></p>
<p>- Tá sé sin fíor-inspéise, arsa an prionsa beag.</p>
<p></p>
<p>Sin ceird cheartar deireadh! Agus thug sé spléachadh timpeall</p>
<p>ar phláinéad an tíreolaí. Ní fhaca sé riamh go dtí sin pláinéad</p>
<p>chomh maorga leis.</p>
<p></p>
<p>-Tásé go hálainn, an pláinéad seo agat. An bhfuilaigéan ar bith</p>
<p>agat?</p>
<p></p>
<p>- Cad é mar a bheadh a fhios agam sin? arsa an tireolaí.</p>
<p></p>
<p>- Uch! (Bhí díomá ar an phrionsa beag). Agus an bhfuil</p>
<p>sléibhte agat?</p>
<p></p>
<p>- Ní bheadh a fhios agam, arsa an tíreolaí.</p>
<p></p>
<p>- Agus bailte móra agus aibhneacha agus gaineamhlaigh?</p>
<p></p>
<p>- Ní bheadh a fhios agam sin ach oiread, arsa an tíreolaí.</p>
<p></p>
<p>- Ach is tíreolaí thú!</p>
<p></p>
<p>-Tá sin ceart,arsa an tireolaí,ach ní taiscealaí mé. Tá ganntanas</p>
<p>iomlán taiscealaithe orm. Ní dual do thíreolaí cuntas a dhéanamh</p>
<p>ar bhailte móra, ar aibhneacha, ar shléibhte, ar fharraigí, ar</p>
<p>aigéin agus ar ghainceamhlaigh. Is duine róthábhachtach é tíreolaí</p>
<p>le bheith ag spaisteoireacht thart. Ní fhágann sé a oifig. Ach</p>
<p>tagann taiscealaithe ar cuairt chuige ansin. Cuireann sé ceisteanna</p>
<p>orthu, agus scríobhann sé síos an méid is cuimhin leo. Agus más</p>
<p>spéis leis a ndeir duine acu, cuireann an tíreolaí fiosrú ar siúl ag</p>
<p>féacháil an duine ionraic é an taiscealaí.</p>
<p></p>
<p>- Cad chuige sin?</p>
<p></p>
<p>- As siocair taiscealaí a d'inseodh bréag, tharraingeodh sé an</p>
<p>tubaiste ar na leabhair thíreolais. Agus taiscealaí a bheadh ag ól</p>
<p>barraíocht mar an gcéanna.</p>
<p></p>
<p>- Cad chuige sin? a deir an prionsa beag.</p>
<p></p>
<p>- Mar go bhfeiceann meisceoirí gach rud faoi dhó. Ansin</p>
<p>scríobhfadh an tírcolaí síos dhá shliabh san áit nach bhfuil ach</p>
<p>ceann amháin.</p>
<p>- Tá a fhios agamsa duine, arsa an prionsa beag, a dhéanfadh</p>
<p>fíor-dhrochthaiscealaí.</p>
<p></p>
<p>- B'fhéidir. Mar sin, má tá an chuma air go bhfuil an taiscealaí</p>
<p>ionraic, déantar iniúchadh ar an rud atá fionnta aige.</p>
<p></p>
<p>- Téann sibh a bhreathnú air?</p>
<p></p>
<p>-Ní théann. Bheadh sé sin róchasta. Ach éilímid ar an taiscealaí</p>
<p>cruthúnais a thabhairt dúinn. Mar shampla, más sliabh mór atá</p>
<p>fionnta aige, éilímid air clocha móra a thabhairt ar ais chugainn</p>
<p>uaidh.</p>
<p></p>
<p>Leis sin tháinig corraí ar an tíreolaí.</p>
<p></p>
<p>-Ach seo, tú féin, tháinig tú ó i bhfad igcéin! Is taiscealaí tusa!</p>
<p>Inseoidh tú dom fá dtaobh de do phláinéad féin!</p>
<p></p>
<p>Agus d'oscail an tíreolaí a leabhar mór agus chuir bior ar a</p>
<p>pheann luaidhe. Mar is le peann luaidhe a bhreactar síos tuairiscí</p>
<p>na duaiscealaithe i dtús báire. Ní scríobhtar i ndúch iad go dtí go</p>
<p>gcuireann an taiscealaí na cruthúnais ar fáil.</p>
<p></p>
<p>- Lean ort mar sin,a d'iarr an tíreolaí.</p>
<p></p>
<p>-Ó, arsa an prionsa beag, nil an baile s'agamsa róspéisiúil; tá sé</p>
<p>an-bheag. Tá trí bholcán agam. Dhá bholcán atá beo, agus bolcán</p>
<p>amháin atá marbh. Ach ní fios cad a tharlódh.</p>
<p></p>
<p>- Ní fios, arsa an tíreolaí.</p>
<p></p>
<p>- Tá bláth agam chomh maith.</p>
<p></p>
<p>- Ní áirimid na bláthanna, arsa an tíreolaí.</p>
<p></p>
<p>- Cad chuige sin? Nach iad is deisc ar fad!</p>
<p></p>
<p>- Mar go bhfuil bláthanna gearrshaolach.</p>
<p></p>
<p>- Cad é is ciall le 'gearrshaolach'?</p>
<p></p>
<p>- Na leabhair thíreolais, a deir an tíreolaí, is iad na leabhair is</p>
<p>luachmhaire dá bhfuil ann. Ní théann siad as faisean in am ar</p>
<p>bith. Is annamh a fhágann sliabh a áit. Is annamh a chailleann an</p>
<p>fharraige a cuid uisce. Rudaí buana a scríobhaimidne síos.</p>
<p></p>
<p>-Ach féadann bolcáin mharbha múscailt, arsa an prionsa beag,</p>
<p>ag briseadh isteach air. Cad é is ciall le 'gearrshaolach'?</p>
<p>Cé acu atá bolcáin marbh nó beo, is cuma dúinne, arsa an</p>

<p>tireolaí. Is é an sliabh is tábhachtach linne. Ní athraíonn sé.</p>
<p>Ach cad é is ciall le "gearrshaolach"? a deir an prionsa beag</p>
<p>arís, nár chuir Suas riamh do cheist ón uair amháin a bhí sí</p>
<p>fiafraithe aige.</p>
<p>- Ciallaíonn sé "i bpriacal dul ar ceal go luath."</p>
<p>- Cinnte dearfa.</p>
<p>Tá mo bhláth gearrshaolach, a deir an prionsa beag leis féin,</p>
<p>agus gan aici ach ceithre dhealg le í féin a chosaint ar an saol mór!</p>
<p>Agus d'fhág mise ina haonar í sa bhaile!</p>
<p> Ba í sin an chéad iarracht d'aiféala a tháinig air. Ach ghlac sé</p>
<p>misneach arís:</p>
<p>- Cad é a mholfá dom cuairt a thabhairt air? a d'fhiafraigh sé.</p>
<p>- An pláinéad Talamh, arsa an tíreolaí leis. Tá dea-cháil air...</p>
<p>Agus d'imigh an prionsa beag leis, ag machnamh ar a bhláth.</p>
<p></p>
</body>
</html>