<html>
<body>
<p></p>
<p>Fuair mé amach ón méid sin an dara rud a bhí an-tábhachtach: Is</p>
<p>é sin,an pláinéad as ar tháinig sé ní raibh sé mórán ní b'fhairsinge</p>
<p>ná teach!</p>
<p>Ní chuirfeadh sé sin mórán iontais orm. Bhí a fhios agam go</p>
<p>maith, seachas na pláinéid mhóra ar nós an Talaimh, Iúpatair,</p>
<p>Mharsa, Véineas, ar cuireadh ainmneacha orthu go bhfuil na</p>
<p>céadta eile ann atá chomh beag sin uaireanta go mbíonn sé an-</p>
<p>doiligh iad a fheiceáil leis an teileascóip. Nuair a aimsíonn</p>
<p>réalteolaí ceann acu seo, cuireann sé uimhir air in ionad ainm.</p>
<p>Mar shampla, tugann sé, abair, “astaróideach 3251” air.</p>
<p></p>
<p>Tá tuairim láidir agam gurb é an t-astaróideach B612 an</p>
<p>pláinéad arbh asdon phrionsa beag. Ní fhacthas an t-astaróideach</p>
<p>sin leis an teileascóip ach aon uair amháin, siar sa bhliain 1909,</p>
<p>agus réalteolaí</p>
<p>— Turcach a chonaic é.</p>
<p style="text-align:center"><img alt="" height="454" src=
"0300771h-images/0300771h-13.jpeg" width="327">
</p>
<p>Rinne sé</p>
<p>léirchruthú mór an t-</p>
<p>am sin ar an</p>
<p>bhfionnachtain sin</p>
<p>aige ag Comhdháil</p>
<p>Réalteolaíochta</p>
<p>Idirnáisiúnta. Ach</p>
<p>níor chreid duine ar</p>
<p>bith é as siocair éide</p>
<p>aisteach bheith air.</p>
<p>Bíonn na daoine fásta</p>
<p>mar sin...</p>
<p style="text-align:center"><img alt="" height="257" src=
"0300771h-images/0300771h-14.jpeg" width="251">
</p>
<p></p>
<p>Ar an dea-uair do</p>
<p>chlú an astaróidigh B</p>
<p>612, tháinig deachtóir</p>
<p>Turcach agus chuir sé</p>
<p>d'iachall ar mhuintir na</p>
<p>Tuirce éide Eorpach a</p>
<p>chaitheamh, faoi phian</p>
<p>bháis. Rinne an</p>
<p>réalteolaí seo a</p>
<p>léirchruthú arís sa</p>
<p>bhliain 1920 agus</p>
<p style="text-align:center"><img alt="" height="239" src=
"0300771h-images/0300771h-15.jpeg" width="309">
</p>
<p>culaithan-ealaíonta air. </p>
<p>Agus bhí gach duine ar </p>
<p>aon tuairim leis an babhta seo.</p>
<p></p>
<p>Is é an fáth ar thug mé an teolas seo daoibh fá dtaobh den</p>
<p>astaróideach B612 agus gur lig mé libh i modh rúin an uimhir atá</p>
<p>air, mar gheall ar na daoine fásta. Is breá le daoine fásta</p>
<p>uimhreacha. Nuair a insíonn tú dóibh faoi chara nua atá agat, ní</p>
<p>chuireann siad ceist ort ar chor ar bith faoi na rudaí is tábhachtaí.</p>
<p>Ní abrann siad leat in am ar bith: “Cén sórt guth atá aige? Cad iad</p>
<p>na cluichí is fearr leis?</p>
<p>An mbailíonn sé</p>
<p>féileacáin?” Fiafraíonn</p>
<p>siad díot: “Cén aois atá</p>
<p>aige? Cé mhéad</p>
<p>deartháir atá aige? Cén</p>
<p>mcáchan atá ann. Cén</p>
<p>tuarastal atá ag a athair?”</p>
<p style="text-align:center"><img alt="" height="154" src=
"0300771h-images/0300771h-16.jpeg" width="224">
</p>
<p>Go dtí sin, ní shíleann</p>
<p>siad go bhfuil aithne acu</p>
<p>air. Má deir tú le daoine</p>
<p>fásta: “Chonaic mé teach</p>
<p></p>
<p>álainn déanta de bhrící dearga,le bláthanna dearga sna fuinneoga</p>
<p>agus colúir ar an díon...”, ní féidir leo an teach a shamhlú dóibh</p>
<p>féin. Ní móra rá leo: “Chonaic mé teach a chosnaíonn céad míle</p>
<p>punt.” Ansin déarfaidh siad go beo: “Nach bhfuil sé sin go deas!”</p>
<p></p>
<p>Mar sin, má deir tú leo: “Is é a chruthaíonn go raibh an prionsa</p>
<p>beag ann go raibh sé go hálainn, go raibh sé ag gáire, go raibh</p>
<p>caora ag teastáil uaidh. Nuair a theastaíonn cara uait, cruthaíonn</p>
<p>sé sin go bhfuil sé ann”, bainfidh siad searradh as a nguaillí agus</p>
<p>déarfaidh siad go bhfuil sin páistiúil! Ach má deir tú leo: “Is é an</p>
<p>pláinéad arbh as dó an t-astaróideach B 612” beidh siad sásta</p>
<p>ansin, agus ligfidh siad duitlena gcuid ceisteanna. Sin é an dóigh</p>
<p>a bhfuil siad. Ní ceart bheith ina dhiaidh orthu. Caithfidh páistí</p>
<p>bheith an-bhoigéiseach tuigbhealach le daoine fásta.</p>
<p></p>
<p>Ach ar ndóigh, muidinne a thuigeann an saol, is beag orainn</p>
<p>uimhreacha! Ba bhreá liom tosú ar an eachtra seo mar a bheadh</p>
<p>síscéal ann. Ba mhaith liom a rá:</p>
<p></p>
<p>“Fadó, fadó, bhí prionsa beag ann a bhí ina chónaíar phláinéad</p>
<p>nach raibh mórán níos mó ná é féin, agus a raibh cara de dhíth</p>
<p>air...” Do dhuine arbith a thuigeann an saol, bheadh i bhfad níos</p>
<p>mó de chuma na fírinne air sin.</p>
<p></p>
<p>Mar ní maith liom daoine bheith ag léamh mo leabhair ar nós</p>
<p>cuma liom. Is mór an crá croí dom na cuimhní cinn seo a insint.</p>
<p>Tá sé sé bliana ó shin cheana féin ó d'imigh mo chara leis, é féin</p>
<p>agus an chaora. Má tá mé ag iarraidh cur síos a dhéanamh air, tá</p>
<p>mé á dhéanamh sa dóigh nach ndéanfaidh mé dearmad air. Is</p>
<p>bocht an scéal é dearmad a dhéanamh ar chara. Chan gach duine</p>
<p>a raibh cara aige. Agus d'fhéadfainn tiontú amach ar nós na</p>
<p>ndaoine fásta, nach bhfuil spéis acu a thuilleadh ach sna figiúirí.</p>
<p>Sin é an fáth fosta ar cheannaigh mé bosca dathanna agus</p>
<p>pionsailí. Tá sé crua toiseacht ar an líníocht arís san aois a bhfuil</p>
<p>mise, go háirithe nuair nach ndearna mé iarracht ar bith seachas</p>
<p>boa dúnta agus boa oscailte, agus sin in aois mo shé bliana dom!</p>
<p></p>
<p>Ar ndóigh, féachfaidh mé le portráidí a dhéanamh a bheas</p>
<p>chomh cosúil leis agus is féidir. Ach níl mé cinnte ar fad go n-</p>
<p>éireoidh liom. Beidh pictiúr amháin ceart go leor, agus an dara</p>
<p>ceann,ní bheidh sé cosúil leis ar chor ar bith. Ním botúin chomh</p>
<p>maith fá dtaobh den airde a bhí ann. Sa cheann sin tá an prionsa</p>
<p>beag rómhór. Sa cheann cile sin tá sé róbheag. Tá mé in amhras</p>
<p>chomh maith faoin dath a bhí ar a chulaith. Bím ag gliúmáil liom</p>
<p>mar sin chomh maith agus is féidir liom. Beidh dul amú orm i</p>
<p>ndeireadh na dála faoin chuid de na mionsonraí is tábhachtaí.</p>
<p>Ach caithfidh sibh é sin a mhaitheamh dom. Ní thugadh mo</p>
<p>chara míniú dom in am ar bith. B'fhéidir gur chreid sé go raibh</p>
<p>mise cosúil leis féin. Ach faraor, níl mise in ann caoirigh a</p>
<p>fheiceáil taobh istigh de chófraí. D'fhéidir go bhfuil mé cosúil le</p>
<p>daoine fásta. Caithfidh go bhfuil mé ag dul in aois.</p>
</body>
</html>